**仲永檀**（），字襄溪，号乐园。山东[济宁人](https://zh.wikipedia.org/wiki/济宁 "wikilink")。清朝政治人物。

## 生平

乾隆元年（1736年）丙辰科进士，改[庶吉士](../Page/庶吉士.md "wikilink")，授编修，乾隆五年（1740年），考選陝西道監察御史\[1\]\[2\]\[3\]。历官左副都御史。乾隆六年（1741年）参奏步军统领[鄂善收受俞姓富户贿赂白银一万两](https://zh.wikipedia.org/wiki/鄂善 "wikilink")，並借故牵连出[张廷玉](../Page/张廷玉.md "wikilink")、[徐本](https://zh.wikipedia.org/wiki/徐本 "wikilink")、[赵国麟等人皆有吊丧致礼之嫌](https://zh.wikipedia.org/wiki/赵国麟 "wikilink")。乾隆帝称赞他“胸有所见，直陈无隐，是其可嘉处”，以功晋封至佥都御史。但张廷玉、赵国麟致礼吊丧之事，经审査确属“无事生非、子虚乌有”之事。赵国麟对仲永檀的诬告，心怀不满，上疏乞求引退。乾隆擢赵国麟为礼部尚书，以示安抚。赵国麟仍耿耿于怀，多次求退，終被削夺官职。

乾隆七年（1742年），仲永檀弹劾刑部尚书兼领乐部[張照](../Page/張照.md "wikilink")“以九卿之尊亲操戏鼓”。张照則反擊仲永檀曾将留中密奏的疏稿内容泄露给[鄂尔泰之子](../Page/鄂尔泰.md "wikilink")[鄂容安](https://zh.wikipedia.org/wiki/鄂容安 "wikilink")，最後仲永檀以“依附師門”、“暗結黨援”的罪名下獄。乾隆七年十二月（1743年），仲永檀死於狱中。一說為张照所鸩殺。\[4\]著有《乐园诗草偶存》。《清史稿》有傳\[5\]

## 注釋

[Category:清朝庶吉士](https://zh.wikipedia.org/wiki/Category:清朝庶吉士 "wikilink")
[Category:清朝翰林院編修](https://zh.wikipedia.org/wiki/Category:清朝翰林院編修 "wikilink")
[Category:清朝監察御史](https://zh.wikipedia.org/wiki/Category:清朝監察御史 "wikilink")
[Category:清朝左副都御史](https://zh.wikipedia.org/wiki/Category:清朝左副都御史 "wikilink")
[Category:济宁人](https://zh.wikipedia.org/wiki/Category:济宁人 "wikilink")
[Category:仲姓](https://zh.wikipedia.org/wiki/Category:仲姓 "wikilink")

1.  《清史稿·卷306》：仲永檀，字襄西，山東濟寧人。乾隆元年進士，改庶吉士，授檢討。五年，考選陝西道監察御史。疏請酌減上元燈火聲樂，略言：「人君一日萬幾，一有暇逸之心，即啟怠荒之漸。每歲上元前後，燈火聲樂，日有進御。願酌量裁減，豫養清明之體。」上降旨，謂：「書云『不役耳目』，詩云『好樂無荒』，古聖賢垂訓，朕所夙夜兢兢而不敢忽者。惟是歲時讌賞，慶典自古有之，況元正獻歲，外藩蒙古朝覲有不可缺之典禮。朕踵舊制而行之，未嘗有所增益。至於國家政事，朕仍如常綜理，並未略有稽遲。永檀胸有所見，直陳無隱，是其可嘉處，朕亦知之。」
2.  《清史稿·卷306》：京師民俞君弼者，為工部鑿匠，富無子。既死，其戚許秉義謀爭產。內閣學士許王猷與同族，囑招九卿會其喪，示聲氣，且首君弼有藏鏹。步軍統領鄂善以聞，詔嚴鞫，秉義論罪如律，並奪王猷職，旨戒飭九卿。六年，永檀奏：「風聞鄂善受俞氏賄萬金，禮部侍郎吳家駒赴弔得其貲；又聞赴弔不僅九卿，大學士張廷玉以柬往，徐本、趙國麟俱親會，詹事陳浩為奔走，謹據實密奏，備訪查。」又言：「密奏留中事，外間旋得消息，此必有私通左右暗為宣洩者。權要有耳目，朝廷將不復有耳目矣。」疏入，上疑永檀妄言，命怡親王，和親王，大學士鄂爾泰、張廷玉、徐本，尚書訥親、來保按治，摘永檀奏宣洩密奏留中果何事，又謂權要私通左右，此時無可私通之左右，亦無能私通左右之權要，詰何所見，命直陳。鄂善僕及居間納賕者，皆承鄂善得俞氏賄，和親王等以聞。上召和親王、鄂爾泰、訥親、來保同鄂善入見，上溫諭導其言，鄂善乃承得白金千。上諭鄂善曰：「汝罪於律當絞。汝嘗為大臣，不忍棄諸市。然汝亦何顏復立於人世乎？汝宜有以自處。」既又下和親王等會大學士張廷玉、福敏、徐本，尚書海望，侍郎舒赫德詳議，如上諭。乃命訥親、來保持王大臣奏示鄂善，鄂善乃言未嘗受賕。上因怒責鄂善欺罔，奪職下刑部，又命福敏、海望、舒赫德會鞫，論絞，上仍令賜死。家駒、浩並奪職。永檀答上詢宣洩留中事，舉吳士功密劾史貽直以對。和親王等諮察大學士趙國麟等赴俞氏會喪雖無其事，然語有所自來。上乃獎永檀摘奸發伏，直陳無隱，擢僉都御史。
3.  《清史稿·卷306》：國麟獨奏辨，言：「永檀風聞言事，以蒙恩坐論之崇班，而被以跪拜細人之醜行。事有流弊，宜防其漸。數有往復，當保其終。明季言路與政府各分門戶，互相擠排，綱紀寖以大壞。在今日權無旁撓，言無偏聽，寧為未然之慮，不弛將至之防。乞特降諭旨，明示天下，以超擢永檀為獎其果敢，宥其冒昧。嗣後凡詆斥大臣按之無實者，別有處分。則功過不相掩，而賞罰無偏曲。如以臣言過戇，乞賜罷斥，或容解退，以全初心。」上手詔謂：「超擢永檀，亦善善欲長、惡惡欲短之意，大學士所云，老成遠慮，朕甚嘉納。其入閣視事，毋違朕意。」而國麟求去益力，給事中盧秉純劾國麟，謂：「上詢國麟嘗會俞氏喪否，出以告其戚休致光祿寺卿劉藩長，語無狀。」上召藩長，令鄂爾泰、張廷玉、徐本、訥親、來保按其事，因謂藩長市井小人，國麟與論姻，又嘗奏薦，事非是。遣鄂爾泰等諭意，令請退。居數日，國麟疏不至，乃特詔左遷，留京師待缺。秉純語過當，藩長刺探何緣被譴，不謹，皆奪職。
4.  昭梿：《啸亭杂录》卷六《仲副宪》载：“张尚书照以文字供奉内庭，尝预乐部之事，公劾之，有‘张照以九卿之尊亲操戏鼓’之语。张衔之次骨，乃谮公泄禁中语下狱。上知其枉，立释之。张恐其报复，因用其私人计，携樽往贺，暗置毒酒中，因毙于狱。傅文忠时为户部侍郎，大不服张所为，欲明言于朝，以公尸如常，事无左验，乃已。”，筆記小說《绪南笔谈》载：“仲永檀鬼魂复仇”之事。
5.  《清史稿·卷306》：又擢永檀左副都御史。貴州甕安民羅尚珍詣都察院訴家居原任四川巡撫王士俊侵其墓地，命永檀如貴州會總督張廣泗按治，士俊論罪如律。河南巡撫雅爾圖劾永檀自貴州還京師，道南陽，縱其僕撻村民，下部議罰俸。七年十二月，命如江南會巡撫周學健治賑，未行，永檀以密奏留中事告大學士鄂爾泰子鄂容安。上命奪職，下內務府慎刑司，令莊親王，履親王，和親王，平郡王，大學士張廷玉、徐本，尚書訥親、來保、哈達哈按其事。鄂容安、永檀自承未奏前商謀，既奏後照會。王大臣等用洩漏機密事務律論罪，上責其結黨營私，用律不合，令會三法司覆讞。王大臣等因請刑訊，並奪大學士鄂爾泰職逮問，上謂鄂爾泰受遺大臣，不忍深究，下吏議，示薄罰。永檀、鄂容安亦不必刑訊，永檀受恩特擢，乃依附師門，有所論劾，無不豫先商酌，暗結黨援，排擠異己，罪重大；鄂容安罪亦無可逭，但較永檀當末減。命定擬具奏，奏未上，永檀卒於獄。鄂容安論戍，上寬之，語在鄂容安傳。
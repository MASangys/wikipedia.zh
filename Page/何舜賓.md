**何舜賓**（），[字](../Page/表字.md "wikilink")**穆之**，[號](https://zh.wikipedia.org/wiki/號 "wikilink")**醒庵**，[浙江](https://zh.wikipedia.org/wiki/浙江 "wikilink")[蕭山縣人](https://zh.wikipedia.org/wiki/蕭山縣 "wikilink")，[明朝](../Page/明朝.md "wikilink")政治人物。成化己丑[進士](https://zh.wikipedia.org/wiki/進士 "wikilink")，官監察御史。晚年遣戍歸鄉，被知縣羅織罪名害死。

## 生平

[浙江](https://zh.wikipedia.org/wiki/浙江 "wikilink")[鄉試第十五名舉人](https://zh.wikipedia.org/wiki/鄉試 "wikilink")。[成化](../Page/成化.md "wikilink")五年（1469年）中式乙丑科進士。歷官南京湖廣道監察御史，坐事遣戍[廣西](https://zh.wikipedia.org/wiki/廣西 "wikilink")[慶遠](https://zh.wikipedia.org/wiki/慶遠 "wikilink")。遇赦歸鄉，與蕭山知縣[鄒魯交惡](../Page/鄒魯_\(成化進士\).md "wikilink")。鄒魯誣其為逃回，下獄解送廣西，並命心腹追至[江西](https://zh.wikipedia.org/wiki/江西 "wikilink")[餘干縣](https://zh.wikipedia.org/wiki/餘干縣 "wikilink")[昌國寺](https://zh.wikipedia.org/wiki/昌國寺 "wikilink")，將其害死。\[1\]

## 家族

曾祖父何禮四，祖父何善亨，父何璧\[2\]。

## 参考

[Category:明朝南京監察御史](https://zh.wikipedia.org/wiki/Category:明朝南京監察御史 "wikilink") [Category:明朝被殺害人物](https://zh.wikipedia.org/wiki/Category:明朝被殺害人物 "wikilink") [Category:蕭山人](https://zh.wikipedia.org/wiki/Category:蕭山人 "wikilink") [Category:何姓](https://zh.wikipedia.org/wiki/Category:何姓 "wikilink")

1.  《[萬曆野獲編](../Page/萬曆野獲編.md "wikilink")·[卷十八](https://zh.wikipedia.org/wiki/s:萬曆野獲編/卷18 "wikilink")》：矐仇人目 弘治間，故御史何舜賓，浙之蕭山人也，坐事戍廣西之慶遠。遇赦歸里，所為多不法，適邑令鄒魯者，亦以前御史謫至，其人貪暴，遷客自命，誕傲無禮，與舜賓交惡，積久遂成深仇。魯與黠胥輩謀，選健隸數輩，詐稱西粵所遣討捕逃伍者，縶執舜賓，鋃鐺發解，且悉收何氏子弟下之獄。何既行，又命心腹胡紀等十二人，追及衢州，以沙袋塞其口壓殺之。舜賓臨命，與子競書言其故，時已七十二矣。何競尋脫走蘇州，日夕為報復計。久之，魯得擢山西僉事就道。競伺其出，率親故遮擊之，從車中曳下，以石灰霍其雙目，反接渡江，連絏赴浙江臬司就獄。浙省上其事，上遣給事中李舉、刑部郎李時往勘，坐魯屏去人服食，因而致死坐絞，但係篤疾，宜別論。何競坐毆本管五品以上官，發口外為民。競母朱氏，擊登聞訴冤，乃再命大理寺正曹廉覆勘。至是，解人任觀等，始吐往日實情，改魯坐謀殺人斬，為從者絞，競為親報仇當徒。惟上裁時，法司謂競所擬尚輕，改戍，後以赦歸，時論共快，稱何競孝子-{云}-。
    鄒魯為御史，監歲貢試內殿坐南面。坐外謫至蕭山，改縣廳為寄豕堂，其可笑如此。
2.  《天一阁藏明代科举录选刊·登科录》（《成化五年己丑科殿試金榜》）
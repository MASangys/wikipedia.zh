**俞价**（），字維藩，號忠軒。[山東](https://zh.wikipedia.org/wiki/山東 "wikilink")[海寧州](https://zh.wikipedia.org/wiki/海寧州 "wikilink")（今[山東省](https://zh.wikipedia.org/wiki/山東省 "wikilink")[煙台市](https://zh.wikipedia.org/wiki/煙台市 "wikilink")[牟平區](https://zh.wikipedia.org/wiki/牟平區 "wikilink")）城南門內人。[明朝政治人物](../Page/明朝.md "wikilink")，萬曆己丑進士，官至[監察御史](../Page/監察御史.md "wikilink")。

## 生平

萬曆十七年（1589年）己丑科中進士，授[中書舍人](https://zh.wikipedia.org/wiki/中書舍人 "wikilink")。萬曆二十三年（1595年）年改[吏部不拜](../Page/吏部.md "wikilink")，擢河南道[監察御史](../Page/監察御史.md "wikilink")。因諫言罷職。萬曆三十五年（1607年），任河南[鞏縣知縣](https://zh.wikipedia.org/wiki/鞏縣 "wikilink")。次年升南京戶部主事、員外郎。萬曆三十八年（1610年），升兵部车驾司郎中。次年辭官。萬曆四十七年（1619年）卒。\[1\]

## 著作

俞价能詩，有《绿野堂集》。已散佚。

## 家族

其先於明初戍守寧海衛，遂定居。高祖俞鑑，祖俞珩，父俞宸，母邓氏。叔[俞实](https://zh.wikipedia.org/wiki/俞实 "wikilink")，曾任密云通判、庐州府同知。弟俞佶。

## 參考文獻

{{-}}

[Category:明朝中書舍人](https://zh.wikipedia.org/wiki/Category:明朝中書舍人 "wikilink")
[Category:明朝監察御史](https://zh.wikipedia.org/wiki/Category:明朝監察御史 "wikilink")
[Category:明朝鞏縣知縣](https://zh.wikipedia.org/wiki/Category:明朝鞏縣知縣 "wikilink")
[Category:南京戶部主事](https://zh.wikipedia.org/wiki/Category:南京戶部主事 "wikilink")
[Category:牟平人](https://zh.wikipedia.org/wiki/Category:牟平人 "wikilink")
[Category:俞姓](https://zh.wikipedia.org/wiki/Category:俞姓 "wikilink")

1.  《寧海州志·卷二十五·墓誌·明》頁一
    [王檟](https://zh.wikipedia.org/wiki/王檟 "wikilink")《俞侍御忠軒公墓志銘》：余持節來鎮海上，樽俎折衝，捍東藩，戢鯨鯢，使海不揚波者，惟公是倚。至則公遺世者已四年。嗚呼！生闊死休，如相避然。天不厭亂，少一社稷臣也。車騎不忍一到西州，會冡孫重光以諸生謁余，先烈典型如夙，余泣隕如瀉，唯是銘君之績，納諸壤中耳。公諱价，字忠軒，世咸稱忠軒先生。余同年友也。按狀，公世甯海衛籍，系不盡譜。公高祖鑑，鑑生珩，珩升宸，耆英世德冠冕牟，以東中書封翁及鄧太宜人早世，公育於祖母孫。生而儀範迥特，吐辭不凡，八歲就外傅警絕。時住院葵花，偶素衣，嫗見覔弗得，公之傾葵貫日，豈囗然哉！十二出北門，路拾遺而還，如裴晉公故事。娶大姓宋氏,與宋宜人。少見貧苦，志勵無前，宜人則操作以佐公，旦暮莊對大編，茹苦食淡，不媿伐檀。年十七，補郡博士弟子。三十食餼縣官，與其弟佶，行業孝友，標望絕人。名士名臣，匪異人任，然外勁中虛，雖意氣不可一世，而社友藝寸瑜纖好即日暮必書紳言詠以去州谷之虛，資人輔己，在位猶然。三十後不第，便左執烏號，右服勁箭，慨然欲取封侯定遠爲人，公豈無挾而然耶。三十七薦賢書，時東牟文明公剖洩之，人文鵲起。公則開先，東人士已望爲人瑞矣。己丑登進士第，釋褐時，余仰其器宇言論，私心獨喜，以端人登庸，德鄰不孤。初赴晏，持觴思親，幾失匕箸失聲，余同籍已知爲孝子、爲忠臣矣。是歲，余宰霍邱，公則處中書舍人，引望薇垣如凌斗際。乙未，改吏部，不拜。擢河南道監察御史，自是西臺重臣首簡公矣。公開濟明豁，剛介不阿，貴戚倖臣，咸相戒勿撓御史法儀度奏對都雅，神廟重之。邊關計錢穀鹽屯，守令人材，崇賢黜佞。疏上，輒奏可。然憨直崖異，權貴不恤。時江沈輩倚奧竊威福，益側目公。公草彈文，上左都御史孫公。孫驚壯之。江沈敗日，剚刃公，幾不測。賴聖明原之以不死。公知不容，亡何，臺臣強公斯建言，天子怒，言臣於強疏內得欽降西淮添注知事。公遂臥東山，角巾杜口，不言朝政。方公之遭遇聖主也，天下榮之；及中傷於權倖也，天下危之；迫几几於東山也，天下高之。而公始終一致，無加損焉。丁未，強起公河南鞏縣，至則煊赫之聲，播於中州。自是淮揚伊邇，近闥空懸矣。戊申，晉南戶部，未幾轉員外郎，旋有北新關之役，鴻飛遵陸，難以是爲信宿之籧，而公釐米弊惠商以仰佐大司農者，殆夷吾之亞乎！當是時，朝廷上下，猶大法小廉，公日夕飲沐，豈直以奸壬乾-{惕}-哉！在關力辭，僅得半載去。又多遨遊西湖西峯間，蕭然琴鶴耳。庚戌，轉車駕郎，北闕調羹補袞，不時召公，讒搆者恐，持秉駕虛中公，公竟拂衣去，日優游南畝，笑傲煙霞矣。君臣義不可廢，身名惟恐不藏獨其居德養才流風薰被，日以先知覺爲任，人倫冰鏡，士類仰止。凡桑梓利病，輒侃侃與刺史言，刺史無不唯唯，大小東咸受其蔭。……
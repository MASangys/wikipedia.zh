**党還醇**（），字子貞，陝西[三原縣人](https://zh.wikipedia.org/wiki/三原縣 "wikilink")。[明朝](../Page/明朝.md "wikilink")末年政治人物。

[天启五年](../Page/天启_\(明朝\).md "wikilink")（1625年），授直隸[休寧縣知縣](https://zh.wikipedia.org/wiki/休寧縣 "wikilink")，有善政，因[父喪歸里](../Page/丁憂.md "wikilink")。崇禎二年（1629年）服闋，起爲[順天府](../Page/順天府.md "wikilink")[良鄉縣知縣](https://zh.wikipedia.org/wiki/良鄉縣 "wikilink")。十二月，[清兵入關襲擾](../Page/己巳之變.md "wikilink")，逼近城池。党還醇督吏民拒守。救兵不至，力屈城破，與教諭安上達、訓導李廷表、典史史之棟、驛丞楊其禮等殉國。事聞，朝廷追贈光祿寺丞，賜祭葬。《明史》有傳\[1\]。

## 参考文献

## 相关条目

  - [己巳之變](../Page/己巳之變.md "wikilink")

[Category:明朝休寧縣知縣](https://zh.wikipedia.org/wiki/Category:明朝休寧縣知縣 "wikilink") [Category:明朝良鄉縣知縣](https://zh.wikipedia.org/wiki/Category:明朝良鄉縣知縣 "wikilink") [Category:明朝戰爭身亡者](https://zh.wikipedia.org/wiki/Category:明朝戰爭身亡者 "wikilink") [Category:三原人](https://zh.wikipedia.org/wiki/Category:三原人 "wikilink") [Category:党姓](https://zh.wikipedia.org/wiki/Category:党姓 "wikilink")

1.  《明史·卷291》：党還醇，字子貞，三原人。天啟五年進士。授休寧知縣，有善政，以父憂歸。崇禎二年服闋，起官良鄉。十二月，大清兵薄城，督吏民乘城拒守。或言縣小無兵，盍避去。還醇毅然曰：「吾守土吏也，去將安之！」救兵不至，力屈城破，與教諭安上達、訓導李廷表、典史史之棟、驛丞楊其禮並死焉。事定，父老覓還醇屍，得之草間，赤身面縛，體被數槍，群哭而殮之。上達，貴州安順人。萬曆末年舉於鄉，謁選得教諭，至日闔門死難。事聞，贈還醇光祿丞，予祭葬，有司建祠，官其一子。之棟等亦贈恤，給驛歸其喪。已而吏科上言：「還醇城亡與亡，之死靡貳，猶曰有守土責也。上達、之棟等，微員末秩，亦能致命遂誌，有死無隕。宜破格褒崇，以為世勸。朝廷必不惜今日之虛名，作將來之忠義，乃僅贈國學教職、良鄉主簿，於聖主憂恤之典謂何！」帝感其言，下部更議，乃贈上達、廷表《五經》博士，與之棟等及千戶蕭如龍、何秉忠，百戶李蔭並配祀還醇祠。武舉陳蠡測、諸生梅友松等十五人，烈婦朱氏等十七人，並建坊旌表。順天府尹劉宗周以上達得死難之正，請贈翰苑宮坊，不報。
    是時，列城以死事聞者，更有香河知縣任光裕、濼州知州楊燫。光裕贈恤如還醇，燫贈光祿少卿，並任一子。
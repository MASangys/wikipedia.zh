## 大事記

  - 十月，[秦昭襄王](../Page/秦昭襄王.md "wikilink")免武安君[白起](../Page/白起.md "wikilink")為士伍，遷之[陰密](https://zh.wikipedia.org/wiki/陰密 "wikilink")。十二月，益發卒軍[汾城旁](https://zh.wikipedia.org/wiki/汾城 "wikilink")。武安君病，未行，諸侯攻王齕，齕數卻，使者日至，王乃使人遣武安君，不得留咸陽中。武安君出咸陽西門十里，至[杜郵](https://zh.wikipedia.org/wiki/杜郵 "wikilink")。王與應侯[范雎](../Page/范雎.md "wikilink")群臣謀曰：「白起之遷，意尚怏怏有餘言。」王乃使使者賜之劍，武安君遂自殺。秦人憐之，鄉邑皆祭祀焉。
  - [邯鄲之戰結束](https://zh.wikipedia.org/wiki/邯鄲之戰 "wikilink")：[魏](https://zh.wikipedia.org/wiki/魏 "wikilink")[信陵君](../Page/信陵君.md "wikilink")大破[秦師於](https://zh.wikipedia.org/wiki/秦 "wikilink")[邯鄲下](https://zh.wikipedia.org/wiki/邯鄲 "wikilink")，[王齕解邯鄲圍走](https://zh.wikipedia.org/wiki/王齕 "wikilink")。[鄭安平為趙所困](https://zh.wikipedia.org/wiki/鄭安平 "wikilink")，將二萬人降趙，應侯由是得罪。公子無忌既存[趙](https://zh.wikipedia.org/wiki/趙 "wikilink")，遂不敢歸魏，與賓客留居趙，使將將其軍還魏。[趙孝成王與](https://zh.wikipedia.org/wiki/趙孝成王 "wikilink")[平原君](../Page/平原君.md "wikilink")計，以五城封公子。趙王掃除自迎，執主人之禮，引公子就西階。公子側行辭讓，從東階上，自言罪過，以負於魏，無功於趙。趙王與公子飲至暮，口不忍獻五城，以公子退讓也。趙王以[鄗為公子湯沐邑](https://zh.wikipedia.org/wiki/鄗 "wikilink")。魏亦復以[信陵奉公子](../Page/信陵君.md "wikilink")。
  - [秦](https://zh.wikipedia.org/wiki/秦 "wikilink")[太子之妃曰](../Page/秦孝文王.md "wikilink")[華陽夫人](https://zh.wikipedia.org/wiki/華陽夫人 "wikilink")，無子；[夏姬](../Page/夏姬.md "wikilink")生子[異人](../Page/秦莊襄王.md "wikilink")。異人質於趙；秦數伐趙，趙人不禮之。異人以庶孽孫質於諸侯，車乘進用不饒，居處困不得意。[陽翟大賈](https://zh.wikipedia.org/wiki/陽翟 "wikilink")[呂不韋適邯鄲](https://zh.wikipedia.org/wiki/呂不韋 "wikilink")，見之，曰：「此奇貨可居！」乃往見異人，說曰：「吾能大子之門。」異人笑曰：「且自大君之門！」不韋曰：「子不知也，吾門待子門而大。」異人心知所謂，乃引與坐，深語。不韋曰：「秦王老矣。太子愛華陽夫人，夫人無子。子之兄弟二十餘人，[子傒有承國之業](https://zh.wikipedia.org/wiki/子傒 "wikilink")，[士倉又輔之](https://zh.wikipedia.org/wiki/士倉 "wikilink")。子居中，不甚見幸，久質諸侯。太子即位，子不得爭為嗣矣。」異人曰：「然則奈何？」不韋曰：「能立適嗣者，獨華陽夫人耳。不韋雖貧，請以千金為子西遊，立子為嗣，」異人曰：「必如君策，請得分秦國與君共之。」不韋乃以五百金與異人，令結賓客。復以五百金買奇物玩好，自奉而西，見華陽夫人之姊，而以奇物獻於夫人，因譽子異人之賢，賓客遍天下，常日夜泣思太子及夫人，曰：「異人也以夫人為天！」夫人大喜。不韋因使其姊說夫人曰：「夫以色事人者，色衰則愛馳。今夫人愛而無子，不以繁華時蚤自結於諸子中賢孝者，舉以為適，即色衰愛馳，雖欲開一言，尚可得乎！今子異人賢，而自知中子不得為適，夫人誠以此時拔之，是子異人無國而有國，夫人無子而有子也，則終身有寵於秦矣。」夫人以為然，承間言於太子曰：「子異人絕賢，來往者皆稱譽之。」因泣曰：「妾不幸無子，願得子異人立以為嗣，以托妾身！」太子許之，與夫人刻玉符，約以為嗣，因厚饋遺異人，而請呂不韋傅之。異人名譽盛於諸侯。呂不韋娶邯鄲（[趙姬](https://zh.wikipedia.org/wiki/赵姬_\(秦庄襄王\) "wikilink")）姬絕美者與居，知其有娠，異人從不韋飲，見而請之，不韋佯怒，既而獻之，孕期年而生子政，異人遂以為夫人。邯鄲之圍，趙人欲殺之，異人與不韋行金六百斤予守者，脫亡赴秦軍，遂得歸。異人楚服而見華陽夫人，夫人曰：「吾[楚人也](https://zh.wikipedia.org/wiki/楚 "wikilink")，當自子之。」因更其名曰楚。

## 出生

  - [劉邦](https://zh.wikipedia.org/wiki/劉邦 "wikilink")(西漢高祖)

## 逝世

  - [白起](../Page/白起.md "wikilink"), 秦国名将

[Category:前257年](https://zh.wikipedia.org/wiki/Category:前257年 "wikilink") [Category:前250年代](https://zh.wikipedia.org/wiki/Category:前250年代 "wikilink") [Category:前3世纪各年](https://zh.wikipedia.org/wiki/Category:前3世纪各年 "wikilink")
## 大事記

1.  正月，[王陵攻](../Page/王陵.md "wikilink")[邯鄲](../Page/邯鄲.md "wikilink")，少利，益發卒佐陵；陵亡五校。武安君[白起病癒](../Page/白起.md "wikilink")，[秦昭襄王欲使代之](../Page/秦昭襄王.md "wikilink")。武安君曰：「邯鄲實未易攻也；且諸侯之救日至。彼諸侯怨秦之日久矣，秦雖勝於[長平](../Page/長平.md "wikilink")，士卒死者過半，國內空，遠絕河山而爭人國都，趙應其內，諸侯攻其外，破秦軍必矣。」王自命不行，乃使應侯[范雎請之](../Page/范雎.md "wikilink")。武安君終辭疾，不肯行；乃以[王齕代王陵](../Page/王齕.md "wikilink")。
2.  [趙孝成王使](../Page/趙孝成王.md "wikilink")[平原君求救於](../Page/平原君.md "wikilink")[楚](../Page/楚.md "wikilink")，平原君約其門下食客文武備具者二十人與之俱，得十九人，餘無可取者。[毛遂自薦於平原君](../Page/毛遂.md "wikilink")。至楚，毛遂劫[楚考烈王而盟於是楚王使](../Page/楚考烈王.md "wikilink")[春申君將兵救趙](../Page/春申君.md "wikilink")，[魏安釐王亦使將軍](../Page/魏安釐王.md "wikilink")[晉鄙將兵十萬救趙](../Page/晉鄙.md "wikilink")。秦王使謂魏王曰：「吾攻趙，旦暮且下，諸侯敢救之者，吾已拔趙，必移兵先擊之！」魏王恐，遣人止晉鄙，留兵壁鄴，名為救趙，實挾兩端。
3.  魏王又使將軍[新垣衍間入邯鄲](../Page/新垣衍.md "wikilink")，因平原君說趙王，欲共尊秦為帝，以卻其兵。[齊人](../Page/齊.md "wikilink")[魯仲連在邯鄲聞之](../Page/魯仲連.md "wikilink")，往見新垣衍曰：「彼秦者，棄禮義而上首功之國也。彼即肆然而為帝於天下，則連有蹈東海而死耳，不願為之民也！且[梁未睹秦稱帝之害故耳](../Page/梁.md "wikilink")，吾將使秦王烹醢梁王！」新垣衍怏然不悅，曰：「先生惡能使秦王烹醢梁王？」魯仲連曰：「固也，吾將言之。昔者[九侯](../Page/九侯.md "wikilink")、[鄂侯](../Page/鄂侯.md "wikilink")、[周文王](../Page/周文王.md "wikilink")，[紂之三公也](../Page/紂.md "wikilink")。九侯有子而好，獻之於紂，紂以為惡，醢九侯；鄂侯爭之強，辯之疾，故脯鄂侯；文王聞之，喟然而歎，故拘之牖里之庫百日，欲令之死。今秦，萬乘之國也；梁，亦萬乘之國也。俱據萬乘之國，各有稱王之名，奈何睹其一戰而勝，欲從而帝之，卒就脯醢之地乎！且秦無已而帝，則將行其天子之禮以號令於天下，則且變易諸侯之大臣，彼將奪其所不肖而與其所賢，奪其所憎而與其所愛，彼又將使其子女讒妾為諸侯妃姬，處梁之宮，梁王安得晏然而已乎！而將軍又何以得故寵乎！」新垣衍起，再拜曰：「吾乃今知先生天下之士也！吾請出，不敢復言帝秦矣！」
4.  [燕武成王薨](../Page/燕武成王.md "wikilink")，太子[燕孝王立](../Page/燕孝王.md "wikilink")。
5.  [魏](../Page/魏.md "wikilink")[信陵君以](../Page/信陵君.md "wikilink")[朱亥矯王命而殺晉鄙](../Page/朱亥.md "wikilink")，竊兵符而就趙。
6.  王齕久圍邯鄲不拔，諸侯來救，戰數不利。武安君聞之曰：「王不聽吾計，今何如矣？」秦王聞之，怒，強起武安君。武安君稱病篤，不肯起。

## 出生

  -
## 逝世

  -
[Category:前258年](https://zh.wikipedia.org/wiki/Category:前258年 "wikilink")
[Category:前250年代](https://zh.wikipedia.org/wiki/Category:前250年代 "wikilink")
[Category:前3世纪各年](https://zh.wikipedia.org/wiki/Category:前3世纪各年 "wikilink")
**劉元珍**（），字伯先，號本孺。[南直隸](https://zh.wikipedia.org/wiki/南直隸 "wikilink")[無錫縣](https://zh.wikipedia.org/wiki/無錫縣 "wikilink")（今[江蘇](https://zh.wikipedia.org/wiki/江蘇 "wikilink")[無錫市](https://zh.wikipedia.org/wiki/無錫市 "wikilink")）人。[明朝政治人物](../Page/明朝.md "wikilink")，官至[光祿寺少卿](https://zh.wikipedia.org/wiki/光祿寺 "wikilink")。“[東林八君子](https://zh.wikipedia.org/wiki/東林八君子 "wikilink")”之一。

## 生平

萬曆二十三年（1595年）進士。初授[南京](https://zh.wikipedia.org/wiki/南京 "wikilink")[禮部](https://zh.wikipedia.org/wiki/禮部 "wikilink")[主事](https://zh.wikipedia.org/wiki/主事 "wikilink")，進[郎中](https://zh.wikipedia.org/wiki/郎中 "wikilink")，以親老歸養。起為南京吏部職方司郎中，淘汰老弱營軍，每年省銀二萬。萬曆三十三年（1605年）[京察](https://zh.wikipedia.org/wiki/京察 "wikilink")，上疏抨擊大學士[沈一貫](https://zh.wikipedia.org/wiki/沈一貫 "wikilink")，留中不發。不久，神宗遷怒元珍等，除名。元珍罷歸，以講學為事。

[光宗即位](../Page/明光宗.md "wikilink")，元珍起為[光祿寺少卿](https://zh.wikipedia.org/wiki/光祿寺 "wikilink")，卒於官。《明史》有傳。\[1\]

## 著作

有《文訣》、《文衡》、《依庸絮語》、《三畏堂》、《素業湖畔》、《逸農遺稿》等。

## 參考文獻

{{-}}

[Category:南京禮部主事](https://zh.wikipedia.org/wiki/Category:南京禮部主事 "wikilink")
[Category:南京禮部郎中](https://zh.wikipedia.org/wiki/Category:南京禮部郎中 "wikilink")
[Category:南京吏部郎中](https://zh.wikipedia.org/wiki/Category:南京吏部郎中 "wikilink")
[Category:明朝光祿寺少卿](https://zh.wikipedia.org/wiki/Category:明朝光祿寺少卿 "wikilink")
[Category:東林党人](https://zh.wikipedia.org/wiki/Category:東林党人 "wikilink")
[Category:無錫人](https://zh.wikipedia.org/wiki/Category:無錫人 "wikilink")
[Category:劉姓](https://zh.wikipedia.org/wiki/Category:劉姓 "wikilink")

1.  《明史·[231卷](https://zh.wikipedia.org/wiki/s:明史/卷231 "wikilink")》：劉元珍，字伯先，無錫人。萬曆二十三年進士。初授南京禮部主事，進郎中，親老歸養。起南京職方，釐汰老弱營軍，歲省銀二萬有奇。三十三年京察。吏部侍郎楊時喬、都御史溫純，盡黜政府私人錢夢皐等。大學士沈一貫密為地，詔給事、御史被黜者皆留，且不下察疏。元珍方服闋需次，抗疏言：「一貫自秉政以來，比暱憸人，叢集奸慝，假至尊之權以售私，竊朝廷之恩以市德，罔上不忠，孰大於是！近見夢皐有疏，每以黨加人。從古小人未有不以朋黨之說先空善類者。所關治亂安危之機，非細故也。」疏奏，留中。一貫亟自辨，乞明示獨斷之意，以釋羣疑。夢皐亦詆元珍為溫純鷹犬。疏皆不報。未幾，敕諭廷臣以留用言官之故，貶元珍一秩，調邊方。一貫佯救，給事、御史侯慶遠、葉永盛等亦爭之，不從。時員外郎賀燦然、南京御史朱吾弼相繼論察典。而主事龐時雍則直攻一貫欺罔者十，誤國者十；且曰：「一貫之富貴日崇，陛下之社稷日壞。頃南郊雷震，正當一貫奏請頒行敕諭之時。意者天厭其奸，以警悟陛下，俾早除讒慝乎。」帝得疏怒，命幷元珍、燦然貶三秩，調極邊。頃之，慶遠及御史李柟等申救。帝益怒，奪其俸，謫元珍等極邊雜職。俄御史周家棟指陳時政，語過激。帝遷怒元珍等，皆除其名。然察疏亦下，諸被留者皆自免去。光宗即位，起元珍光祿少卿。時遼、瀋既沒，故贊畫主事劉國縉入南四衞，以招撫軍民為名，投牒督餉侍郎，令發舟南濟。議者欲推為東路巡撫，元珍上疏言：「國縉乃李成梁義兒，成梁棄封疆，國縉為營免，遂基禍本。楊鎬、李如柏喪師，國縉甫為贊畫，即奏保二人，欲坐杜松以違制。創議用遼人，冒官帑二十萬金募士兵三萬，曾不得一卒之用。被劾解官，乃忽擁數萬眾，欲問道登、萊，竄處內地。萬一敵中間諜闌入其間，何以備之？」疏下兵部巡撫議，遂寢。未幾，元珍卒官。初，元珍罷歸，以講學為事。表節義，卹鰥寡，行義重於時。
**劉效祖**（），字**仲修**，[山東](https://zh.wikipedia.org/wiki/山東 "wikilink")[濱州人](https://zh.wikipedia.org/wiki/濱州 "wikilink")，武驤左衛籍，[明朝](../Page/明朝.md "wikilink")政治人物。

## 生平

嘉靖十九年（1540年）庚子科順天鄉試舉人，嘉靖二十九年（1550年）庚戌科進士\[1\]\[2\]，授[衛輝府推官](https://zh.wikipedia.org/wiki/衛輝府 "wikilink")，以戶部郎擢副使，備兵固原，坐內計罷官，年才四十。\[3\]\[4\]。

## 家族

曾祖父劉能，贈都察院左副都御史；祖父劉通；父劉□，官生，母彭氏\[5\]。

## 参考文献

[Category:劉姓](https://zh.wikipedia.org/wiki/Category:劉姓 "wikilink") [Category:明朝衛輝府推官](https://zh.wikipedia.org/wiki/Category:明朝衛輝府推官 "wikilink") [Category:嘉靖十九年庚子科舉人](https://zh.wikipedia.org/wiki/Category:嘉靖十九年庚子科舉人 "wikilink") [Category:明朝戶部主事](https://zh.wikipedia.org/wiki/Category:明朝戶部主事 "wikilink") [Category:明朝戶部員外郎](https://zh.wikipedia.org/wiki/Category:明朝戶部員外郎 "wikilink") [Category:明朝陝西按察使司副使](https://zh.wikipedia.org/wiki/Category:明朝陝西按察使司副使 "wikilink")

1.
2.
3.
4.  《分省人物考》：劉效祖，字仲修，別號念菴。其先出山東濱州，始祖當文廟時，徙實都下，占籍武驤左衛。祖達，以明經為御史大夫。效祖在繈褓即喜弄圖書，早善屬文，嘉靖庚子領順天鄉薦，時年甫十九。已而御史大夫歿，家中落，效祖侍養盡歡。父疾，日夜侍湯藥，籲天願代。父不起，哭幾絕，人以孝稱。庚戌，登進士第，出理衛輝。故事，司理以風聞應直指。效祖察舉一二豪猾及事之重且大者，鞠報稱文無害。嘗謂：擊賣菜傭為風裁，不為也。延津周氏某，冤罹大辟，竟白之。其所平友無筭攝郡事釐奸剔蠹惟民。便暇則進諸生談藝，得其教以進取者翩翩焉。磁州牧周某有墨聲，恐洩，夜懷金遺之，則遜謝去。後復以私篋竄行李中，既露，則密馳以還。以是剡薦纍纍，俱以人望推轂之。癸丑，陞戶部主事，即視九門。未幾，奉璽書易粟梁趙間，輦之督亢，備雲谷緩急。事將竣，又敕督所歷逋負，則次第催科，商民便之。已而督漕天津，歷陞本部員外郎、郎中，職市金珠為內供。時上用主豐臺省建白主儉，效祖籌盈濟虛權可剔否？大司徒據之以請，如調劑然。比歲烽火無警，各營草日腐累商。效祖議散之諸營，而見貯者給商以直，人人誦便。蘭州度支蘇郎中以不預支倉儲，被誣劾，效祖為雪之，蘇得無恙。清苑高公以諸司事，盡委視草，分宜父子每見其疏，私重之，欲羅之入幕，乃婉為謝。遂陞陝西固原兵備副使，行不入辭，別不具饋。固原於平涼冏寺地，去步武冏卿某有內援，日庇牧卒如私人。卒每縱橫，有問者輒撼以危言，效祖不為意，徑執之置于法。郭公宗臯謫戍原州，請間一歸葬母，諸大夫但佯應。效祖大言曰：戍者以失柄臣心，吾儕可錮人以媚人乎？況纍臣非將大僇且也以親圖歸何失孝子心第歸我即罹譴勿恤。中丞裴公行塞，歷平涼朝王就席次以逋祿請裴公難之，既罷，遂誣以舉爵壽王緩屬不敬，欲上其罪。效祖聞之，乃曰：嘉禮有注責，在藩，相所不預具，焉用彼哉。當先繫瑣矧王以糧故於杯酒責望，如國體何？璫語塞。既而諸王孫遮道以挾，則請姑面允去裴又否否諸王孫閧效祖責以危言身護裴以行，王與諸王孫乃知朝廷紀綱森然如此。一日，虜忽闌入花馬池城下，元戎提入出無乘城者，效祖先登，鼓諸老稚，備矢石。虜覘有備，竟解去，城以完。癸亥大計，為忌者所中，當東歸，原人扶老攜幼，號泣軍前者，聲震四十里。歸則闢日涉園，陶情觴詠，間少醺，作樂府數關，擊節歌之。乃肆力修詞人業與海內詞客為詞林盛會，諸大夫或就而問政，多所指畫，語不及私。會王大成變，有欲以奇禍中詠隙者事屬白金吾白請決策，則握手示曰：族人狥人毋論非丈夫所為如冥冥何弟訊罪人自得其情白如基旨大成伏辜幾中者得無恙。京兆曹公念京畿首善地，圃專誌欲徵載筆，督府劉公以薊門邊乘先聘之，因而如檀州作關鎮志凡三閱歲，以是得縱遊諸塞上，所至輒有紀。效祖一日聞主上問其姓名，因賦詩志盛曰：「更生雙鬢已蕭騷，敢謂文章檀彩毫。過誤偶承明主問，因綠不是鬱輪袍。」萬曆己丑卒，年六十有八。著述有《四鎮三關志》十二卷、《春秋窻稿》二卷、《劉仲修先生詩集》若干巷、《文》若干卷、《塞上言》一卷、《盛世宣威清時行樂》二卷、《燈市謠長門詞》二卷、《雲林和稿》《空中語》《短枉效顰》《閑中一笑》《裁氷剪雪都邑繁華蓮步新聲》共七卷行於世。
5.
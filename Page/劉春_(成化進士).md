**劉春**（），字仁仲，[四川省](../Page/四川省.md "wikilink")[重慶府](https://zh.wikipedia.org/wiki/重慶府 "wikilink")[巴縣人](../Page/巴縣_\(重慶\).md "wikilink")，明朝政治人物。成化丁未榜眼。正德年間，累官至[禮部尚書兼](https://zh.wikipedia.org/wiki/禮部尚書 "wikilink")[翰林院學士](../Page/翰林院.md "wikilink")。
[缩略图](https://zh.wikipedia.org/wiki/File:劉春墓志銘.jpg "fig:缩略图")

## 生平

成化十九年（1483年）癸卯科四川鄉試第一名舉人。成化二十三年（1487年）丁未科第一甲第二名進士\[1\]。授[翰林院](../Page/翰林院.md "wikilink")[編修](https://zh.wikipedia.org/wiki/編修 "wikilink")。屢遷翰林學士。[正德六年](https://zh.wikipedia.org/wiki/正德_\(明\) "wikilink")（1511年），擢吏部右侍郎，進左侍郎。正德八年（1513年），代[傅珪為](../Page/傅珪.md "wikilink")[禮部尚書](https://zh.wikipedia.org/wiki/禮部尚書 "wikilink")，在任三年，慎守彜典。宗藩請封、請婚及文武大臣祭葬、贈[謚](https://zh.wikipedia.org/wiki/諡號 "wikilink")，多請其裁正。因[丁憂去職](../Page/丁憂.md "wikilink")。守喪期滿，起用爲[南京](https://zh.wikipedia.org/wiki/南京 "wikilink")[吏部尚書](https://zh.wikipedia.org/wiki/吏部尚書 "wikilink")。不久，再任禮部尚書，專典誥敕，并掌[詹事府事](../Page/詹事府.md "wikilink")。正德十六年（1521年）六月初三日卒。贈[太子太保](https://zh.wikipedia.org/wiki/太子太保 "wikilink")，謚**文簡**\[2\]。《[明史](../Page/明史.md "wikilink")》有傳。\[3\]

## 家族

曾祖[劉克明](https://zh.wikipedia.org/wiki/劉克明 "wikilink")，祖[劉剛](https://zh.wikipedia.org/wiki/劉剛 "wikilink")，父[劉規](../Page/劉規.md "wikilink")，母鄧氏。弟[劉台](../Page/劉台.md "wikilink")。

## 參考文獻

  - （清）[張廷玉等](https://zh.wikipedia.org/wiki/張廷玉 "wikilink")，《[明史](../Page/明史.md "wikilink")》，中華書局點校本。

## 相關條目

  - [明朝解元列表](../Page/明朝解元列表.md "wikilink")
  - [明朝七卿年表](../Page/明朝七卿年表.md "wikilink")

[Category:成化十九年癸卯科舉人](https://zh.wikipedia.org/wiki/Category:成化十九年癸卯科舉人 "wikilink")
[Category:明朝四川鄉試解元](https://zh.wikipedia.org/wiki/Category:明朝四川鄉試解元 "wikilink")
[Category:明朝榜眼](https://zh.wikipedia.org/wiki/Category:明朝榜眼 "wikilink")
[Category:明朝翰林院编修](https://zh.wikipedia.org/wiki/Category:明朝翰林院编修 "wikilink")
[Category:明朝翰林院學士](https://zh.wikipedia.org/wiki/Category:明朝翰林院學士 "wikilink")
[Category:明朝吏部侍郎](https://zh.wikipedia.org/wiki/Category:明朝吏部侍郎 "wikilink")
[Category:南京吏部尚書](https://zh.wikipedia.org/wiki/Category:南京吏部尚書 "wikilink")
[Category:明朝禮部尚書](https://zh.wikipedia.org/wiki/Category:明朝禮部尚書 "wikilink")
[Category:明朝追贈太子太保](https://zh.wikipedia.org/wiki/Category:明朝追贈太子太保 "wikilink")
[Category:巴縣人](https://zh.wikipedia.org/wiki/Category:巴縣人 "wikilink")
[Category:劉姓](https://zh.wikipedia.org/wiki/Category:劉姓 "wikilink")
[Category:諡文簡](https://zh.wikipedia.org/wiki/Category:諡文簡 "wikilink")

1.  《成化二十三年丁未科進士登科錄》：民籍，治《[禮記](https://zh.wikipedia.org/wiki/禮記 "wikilink")》，年二十八歲中式成化二十三年丁未科第一甲第二名進士。十一月二十九日生，行二，曾祖[劉克明](https://zh.wikipedia.org/wiki/劉克明 "wikilink")；祖[劉剛](https://zh.wikipedia.org/wiki/劉剛 "wikilink")，驛丞；父[劉規](../Page/劉規.md "wikilink")，州判，前監察御史；母鄧氏。[重慶下](https://zh.wikipedia.org/wiki/重慶下 "wikilink")，妻蹇氏，兄劉相，弟[劉台](../Page/劉台.md "wikilink")。由國子生中式四川鄉試第一名[舉人](https://zh.wikipedia.org/wiki/舉人 "wikilink")，[會試中式第七十七名](https://zh.wikipedia.org/wiki/會試 "wikilink")
2.  《明世宗肃皇帝实录·卷之三》正德十六年六月癸未
    詹事府掌府事礼部尚书兼翰林院学士刘春卒。春，四川巴县人。成化二十三年一甲第二人及第，授翰林院编修。弘治四年，升修撰，充东宫讲读官。历升礼部尚书，兼翰林院学士。在内阁，专管诰敕，掌詹事府事，至是卒，赐祭葬如例。录春宫讲读劳，加祭二坛。赠太子太保，谥文简。
3.  《明史·[列傳第七十二](https://zh.wikipedia.org/wiki/s:明史/卷184 "wikilink")》：劉春，字仁仲，巴人。成化二十三年進士及第。授編修，屢遷翰林學士。正德六年擢吏部右侍郎，進左。八年代傅珪為禮部尚書。淮王祐棨、鄭王祐檡皆由旁支襲封，而祐棨稱其本生為考，祐檡並欲追封入廟。交城王秉杋由鎮國將軍嗣爵，而進其妹為縣主。春皆據禮駁之，遂著為例。
    帝崇信西僧，常襲其衣服，演法內廠。有綽吉我些兒者，出入豹房，封大德法王。遣其徒二人還烏思藏，請給國師誥命如大乘法王例，歲時入貢，且得賫茶以行。春持不可。帝命再議，春執奏曰：「烏思藏遠在西方，性極頑獷。雖設四王撫化，其來貢必有節制，使不為邊患。若許其賫茶，給之誥敕，萬一假上旨以誘羌人，妄有請乞，不從失異俗心，從之則滋害。」奏上，罷賫茶，卒與誥命。春又奏：「西番俗信佛教，故祖宗承前代舊，設立烏思藏諸司，及陝西洮、岷，四川松潘諸寺，令化導番人，許之朝貢。貢期、人數皆有定制。比緣諸番僻遠，莫辨真偽。中國逃亡罪人，習其語言，竄身在內，又多創寺請額。番貢日增，宴賞繁費，乞嚴其期限，酌定人數，每寺給勘合十道，緣邊兵備存勘合底簿，比對相同，方許起送。並禁自後不得濫營寺宇。」報可。廣東布政使羅榮等入覲，各言鎮守內臣入貢之害。春列上累朝停革貢獻詔旨，且言四方水旱盜賊，軍民困苦狀，乞罷諸鎮守臣。不納。
    春掌禮三年，慎守彜典。宗藩請封、請婚及文武大臣祭葬、贈謚，多所裁正。遭憂，服闋起南京吏部尚書。尋以禮部尚書專典誥敕，掌詹事府事。十六年卒。贈太子太保，謚，文簡。
    劉氏世以科第顯。春父規，御史。弟臺，雲南參政。子彭年，巡撫貴州右副都御史。彭年子起宗，遼東苑馬寺卿。起宗子世賞，廣東左布政使。臺子鶴年，雲南布政使，以清譽聞。鶴年孫世曾，巡撫雲南右副都御史，有征緬功。皆由進士。
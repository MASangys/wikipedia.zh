> 本文内容由[劉策](https://zh.wikipedia.org/wiki/劉策)转换而来。


**劉策**（），字範董，順天府[武定縣人](https://zh.wikipedia.org/wiki/武定縣 "wikilink")，[明朝](../Page/明朝.md "wikilink")政治人物。

## 生平

萬曆二十九年（1601年）辛丑科進士。授[保定府](https://zh.wikipedia.org/wiki/保定府 "wikilink")[新城縣知縣](https://zh.wikipedia.org/wiki/新城縣 "wikilink")，入為[監察御史](../Page/監察御史.md "wikilink")，陷入黨爭，稱病辭職。萬曆四十六年秋，即家徙策為[河南副使](https://zh.wikipedia.org/wiki/河南 "wikilink")。策辭疾不赴。

天啟元年（1621年）春，起為天津兵備。擢右僉都御史，巡撫山西。召入京，拜[兵部右侍郎](https://zh.wikipedia.org/wiki/兵部右侍郎 "wikilink")，協理戎政。天啟五年（1625年）冬，黨人劾其為[東林黨遺奸](https://zh.wikipedia.org/wiki/東林黨 "wikilink")，於是削籍。

崇禎二年（1629年）夏，起故官，兼右僉都御史，總理薊、遼、保定軍務。不久，[後金由大安口入內地](https://zh.wikipedia.org/wiki/後金 "wikilink")，劉策未能抵禦，被劾。祖大壽東潰，策偕[孫承宗招使還](https://zh.wikipedia.org/wiki/孫承宗 "wikilink")。崇禎三年（1630年）正月，與總兵[張士顯一同被逮問](https://zh.wikipedia.org/wiki/張士顯 "wikilink")，論死，棄市。《明史》有傳。\[1\]

## 参考

[Category:武定人](https://zh.wikipedia.org/wiki/Category:武定人 "wikilink") [Category:劉姓](https://zh.wikipedia.org/wiki/Category:劉姓 "wikilink") [Category:明朝被處決者](https://zh.wikipedia.org/wiki/Category:明朝被處決者 "wikilink") [Category:明朝新城縣知縣](https://zh.wikipedia.org/wiki/Category:明朝新城縣知縣 "wikilink") [Category:明朝監察御史](https://zh.wikipedia.org/wiki/Category:明朝監察御史 "wikilink") [Category:明朝山西巡撫](https://zh.wikipedia.org/wiki/Category:明朝山西巡撫 "wikilink") [Category:明朝兵部侍郎](https://zh.wikipedia.org/wiki/Category:明朝兵部侍郎 "wikilink") [Category:明朝薊遼總督](https://zh.wikipedia.org/wiki/Category:明朝薊遼總督 "wikilink")

1.  《明史·列傳248卷》6419-6420：劉策，字範董，武定人。萬曆二十九年進士。由保定新城知縣入為御史。疏劾太僕少卿徐兆魁，復力爭熊廷弼行勘及湯賓尹科場事。賓尹雖家居，遙執朝柄，嗾其黨逐攻者孫振基、王時熙。已而給事中劉文炳劾兩淮巡鹽御史徐縉芳，言策入葉向高幕，干票擬；策同官陳一元，向高姻親，顧權利。時策按宣、大，疏言：「文炳為湯賓尹死友，代韓敬反噬。昔年發奸如振基、時熙輩，今皆安在？」向高亦以策無私交，為辨雪。文炳、策屢疏相詆，南京御史吳良輔言：「文炳一疏而彈御史縉芳、一元、策及李若星，再疏而彈詞臣蔡毅中、焦竑及監司李維楨，他波及尚多。人才摧殘甚易。清品如策，雅望如竑，不免詆斥，天下寧有完人。」策復詆文炳倚方從哲為冰山，苟一時富貴，不顧清議。一元論銓政，嘗譏切向高，時按江西，見文炳疏，憤甚，遂揭文炳陰事。且曰：「向高行矣。今秉政者從哲，文炳鄉人，奴顏婢膝，任好為之。」御史馬孟楨亦言：「敬關節實真，既斥兩侍郎、兩給諫謝之矣。乃伉直之劉策，攻擊不休，而同發奸之張篤敬復驅除將及，何太甚也！」疏入，帝皆不省。策憤謝病去。時攻兆魁、廷弼、賓尹輩者，黨人率指目為東林，以年例出之外。至四十六年秋，在朝者已無可逐，乃即家徙策為河南副使。策辭疾不赴。天啟元年春，起天津兵備。擢右僉都御史，巡撫山西。召拜兵部右侍郎，協理戎政。五年冬，黨人劾策為東林遺奸，遂削籍。崇禎二年夏，起故官，兼右僉都御史，總理薊、遼、保定軍務。大清兵由大安口入內地，策不能禦，被劾。祖大壽東潰，策偕孫承宗招使還。明年正月與總兵張士顯並逮，論死，棄市。
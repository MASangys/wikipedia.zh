**包見捷**（），字汝純，號太瀛，[雲南](https://zh.wikipedia.org/wiki/雲南 "wikilink")[臨安衛](https://zh.wikipedia.org/wiki/臨安衛 "wikilink")（今[雲南省](https://zh.wikipedia.org/wiki/雲南省 "wikilink")[建水縣](https://zh.wikipedia.org/wiki/建水縣 "wikilink")）人。[明朝政治人物](../Page/明朝.md "wikilink")，官至[吏部右侍郎](https://zh.wikipedia.org/wiki/吏部右侍郎 "wikilink")。

## 生平

萬曆十七年（1589年）己丑科進士。改庶吉士，授戶科給事中，遷都給事中。因反對礦稅，謫貴州布政司都事，不久引疾去。萬曆三十四年（1606年），起爲[興業縣知縣](https://zh.wikipedia.org/wiki/興業縣 "wikilink")。累遷太僕寺少卿。數年後，以[都察院右僉都御史](../Page/都察院.md "wikilink")[巡撫江西](../Page/江西巡撫.md "wikilink")。

光宗即位，召拜吏部右侍郎。次年卒於任。《明史》有傳。\[1\]

## 參考文獻

{{-}}

[Category:明朝庶吉士](https://zh.wikipedia.org/wiki/Category:明朝庶吉士 "wikilink")
[Category:明朝戶科給事中](https://zh.wikipedia.org/wiki/Category:明朝戶科給事中 "wikilink")
[Category:明朝興業縣知縣](https://zh.wikipedia.org/wiki/Category:明朝興業縣知縣 "wikilink")
[Category:明朝太僕寺少卿](https://zh.wikipedia.org/wiki/Category:明朝太僕寺少卿 "wikilink")
[Category:明朝江西巡撫](https://zh.wikipedia.org/wiki/Category:明朝江西巡撫 "wikilink")
[Category:明朝吏部右侍郎](https://zh.wikipedia.org/wiki/Category:明朝吏部右侍郎 "wikilink")
[Category:建水人](https://zh.wikipedia.org/wiki/Category:建水人 "wikilink")
[Category:包姓](https://zh.wikipedia.org/wiki/Category:包姓 "wikilink")

1.  《明史·[237卷](https://zh.wikipedia.org/wiki/s:明史/卷237 "wikilink")》：包見捷，雲南臨安衛人。萬曆十七年進士。改庶吉士，授戶科給事中，屢遷都給事中。奸人李本立請采珠廣東，帝命中官李敬偕往。見捷極言其害，不聽。時小人蜂起言利。千戶李仁請稅湖口商舟，命中官李道往。主簿田應璧請賣兩淮沒官余鹽，令稅使魯保兼理。見捷等並力爭。頃之，令道、保節制有司。見捷又陳不便者數事。皆不報。益都知縣吳宗堯劾稅使陳增不法，見捷因請盡罷礦稅。無已，先撤增還。未幾，天津稅使王朝死，見捷請勿遣代。忤旨，切責。以馬堂代朝。見捷又劾堂、保及浙江劉忠。帝不納，益遣高寀、暨祿、李鳳榷稅於京口、儀真、廣東，並專敕行事。又以奸人閻大經言，命高淮征稅遼東。見捷等累請停罷，至是言：「遼左神京肩臂，視他鎮尤重。奸徒敢為禍首，陛下不懲以三尺，急罷開采，則遼事必不可為，而國步且隨之矣。」遼東撫按及山海主事吳鐘英相繼爭。皆不納。時中外爭礦稅者無慮百十疏，見捷言尤數，帝心銜之。居數日，又率司官極論，乃謫見捷貴州布政司都事，余停俸一年。大學士沈一貫、給事中趙完璧等先後論救，完璧等亦坐停俸。見捷尋引疾去。三十四年，起興業知縣。累遷太僕少卿。久之，以右僉都御史巡撫江西。光宗即位，召拜吏部右侍郎。明年卒官。
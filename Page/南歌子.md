**《南歌子》**，[词牌](../Page/词牌.md "wikilink")，唐教坊曲名。

此詞有單調、雙調，
單調者始於[溫庭筠詞](https://zh.wikipedia.org/wiki/溫庭筠 "wikilink")，因詞有「恨春宵」句，名**《春宵曲》**。
[張泌詞本此添字](https://zh.wikipedia.org/wiki/張泌 "wikilink")，因詞有「高卷水晶簾額」句，名**《水晶簾》**，又有「驚破碧窗殘夢」句，名**《碧窗夢》**。[鄭子聃有](https://zh.wikipedia.org/wiki/鄭子聃 "wikilink")「我愛沂陽好詞」十首，更名**《十愛詞》**。

雙調者有平韻仄韻兩體。
平韻者始自[毛熙震詞](https://zh.wikipedia.org/wiki/毛熙震 "wikilink")，[周邦彥](https://zh.wikipedia.org/wiki/周邦彥 "wikilink")、[楊無咎](https://zh.wikipedia.org/wiki/楊無咎 "wikilink")、[僧揮五十四字體](https://zh.wikipedia.org/wiki/僧揮 "wikilink")，無名氏五十三字體，俱本此添字。

仄韻者始《[樂府雅詞](https://zh.wikipedia.org/wiki/樂府雅詞 "wikilink")》，惟石孝友詞最為諧婉，周邦彥詞名**《南柯子》**，程垓詞名**《望秦川》**，田不伐詞有「簾風不動蝶交飛」句，名**《風蝶令》**。

## 第一體

單調二十三字，五句三平韻。

### 词牌格式

### 例词

[温庭筠](../Page/温庭筠.md "wikilink")

手裡金鸚鵡。胸前繡鳳凰。偷眼暗形相。不如從嫁與。作鴛鴦\[1\]

## 第二體

單調二十六字，五句三平韻。

### 词牌格式

### 例词

[张泌](https://zh.wikipedia.org/wiki/张泌 "wikilink")

錦薦紅鸂鶒。羅衣繡鳳凰。綺疏飄雪北風狂。簾幕晝垂無事。鬱金香。\[2\]

## 第三體

雙調五十二字，前後段各四句三平韻。

### 词牌格式

### 例词

[毛熙震](https://zh.wikipedia.org/wiki/毛熙震 "wikilink")

惹恨還添恨。牽腸即斷腸。凝情不語一枝芳。獨映畫簾閒立、繡衣香。 　 暗想為雲女。應憐傅粉郎。晚來輕步出閨房。髻慢釵橫無力。縱猖狂。\[3\]

[秦观](../Page/秦观.md "wikilink")

玉漏迢迢尽，银潢淡淡横。梦回宿酒未全醒。已被邻鸡催起、怕天明。

臂上妆犹在，襟间泪尚盈。水边灯火渐人行。天外一钩残月、带三星。

## 第四體

雙調五十二字，前後段各四句三平韻。

### 词牌格式

### 例詞

[辛棄疾](../Page/辛棄疾.md "wikilink")

散髮披襟處。浮瓜沉李時。涓涓流水細侵階。鑿箇池兒、喚箇月兒來。

畫棟頻搖動。紅蕖盡倒開。鬥勻紅粉照香腮。有箇人兒、把箇鏡兒猜。\[4\]

## 第五體

雙調五十三字，前後段各四句三平韻。

### 词牌格式

●●○○●句 ○○●●○韻　●○○●●○○韻　●●○○讀 ○●●○○韻

○●○○●句 ○○●●○韻　●○○●●○○韻　●●○○○讀 ○●●○○韻

### 例詞

《[花草粹編](https://zh.wikipedia.org/wiki/花草粹編 "wikilink")》無名氏

夕露霑芳草。斜陽帶遠村。幾聲殘角起譙門。撩亂棲鴉、飛舞鬧黃昏。

天共高城遠。香餘繡被溫。客程常是可銷魂。怎向人心頭、橫著個人人。\[5\]

## 第六體

雙調五十四字，前後段各四句三平韻。

### 词牌格式

◎●○○●句 ○○●●○韻　◎○○●●○○韻　◎●⊙○○●讀 ⊙●○○韻

◎●○○●句 ○○●●○韻　◎○○●●○○韻 ⊙●◎○○●讀 ◎●○○韻

### 例詞

[周邦彥](https://zh.wikipedia.org/wiki/周邦彥 "wikilink")

膩頸凝酥白。輕衫淡粉紅。碧油涼氣透簾櫳。指點庭花低映、雲母屏風。

恨逐瑤琴寫。書勞玉指封。等閒贏得瘦儀容。何事不教雲雨、略下巫峰。\[6\]

## 第七體

雙調五十二字，前後段各四句三仄韻。

### 词牌格式

○◎○⊙●句 ○○⊙●●韻　○○○●●○●韻　●●○○讀 ○●●○●韻

○●○⊙◎句 ●○⊙●●韻 ◎○○●●○●韻 ●●◎○讀 ○●●○●韻

### 例詞

[石孝友](https://zh.wikipedia.org/wiki/石孝友 "wikilink")

春淺梅紅小。山寒嵐翠薄。斜風吹雨入簾幕。夢覺西樓、嗚咽數聲角。

歌酒工夫嫩。別離情緒惡。舞衫寬盡不堪著。若比那回、相見更消削。

## 注釋

## 參考資料

  - 《[欽定詞譜](https://zh.wikipedia.org/wiki/欽定詞譜 "wikilink")》卷五

[Category:词牌](https://zh.wikipedia.org/wiki/Category:词牌 "wikilink")

1.  《[欽定詞譜](https://zh.wikipedia.org/wiki/欽定詞譜 "wikilink")》:按，溫庭筠詞共七首，平仄如一，填者宜遵之。
2.  《欽定詞譜》:此詞第三句七字，第四句六字異。
3.  《欽定詞譜》:此詞前後兩結或上六字讀、下三字句，或上四字讀、下五字句，須蟬聯不斷，可讀不可句。詞中此等句法最多，可以類推。如此詞兩結，供作上六下三句讀，宋詞本此填者甚多。
4.  《欽定詞譜》:此詞前後兩結，上作四字一讀、下作五字一句，與毛詞小異，宋詞如此填者甚多。
5.  《欽定詞譜》:此與辛詞同，惟後結多一字。
6.  《欽定詞譜》:此詞前後兩結俱上六下四句法，較毛詞各多一字。
**卜大同**（），字吉夫，號監泉，[浙江](https://zh.wikipedia.org/wiki/浙江 "wikilink")[嘉興府](https://zh.wikipedia.org/wiki/嘉興府 "wikilink")[秀水縣](https://zh.wikipedia.org/wiki/秀水縣 "wikilink")（今[浙江省](../Page/浙江省.md "wikilink")[嘉興市](https://zh.wikipedia.org/wiki/嘉興市 "wikilink")）人。明朝政治人物，嘉靖年間進士，官至福建按察司巡海副使。

## 生平

嘉靖十六年（1537年）丁酉科舉人，嘉靖十七年（1538年）聯捷戊戌科進士。授[刑部](../Page/刑部.md "wikilink")[主事](https://zh.wikipedia.org/wiki/主事 "wikilink")。陞[湖廣僉事](https://zh.wikipedia.org/wiki/湖廣 "wikilink")。官終[福建巡海副使](https://zh.wikipedia.org/wiki/福建 "wikilink")。有《備倭記》、《監泉集》。\[1\]\[2\][徐階](../Page/徐階.md "wikilink")為其作墓志銘。\[3\]

## 家族

弟[大有](../Page/卜大有.md "wikilink")、[大順](../Page/卜大順.md "wikilink")，皆進士。

## 參考文獻

### 注釋

### 書目

  - 《國朝獻徵錄》
  - 明萬曆二十四年修民國十四年鉛字重刊本，《秀水縣志》

[Category:嘉靖十六年丁酉科舉人](https://zh.wikipedia.org/wiki/Category:嘉靖十六年丁酉科舉人 "wikilink") [Category:明朝刑部主事](https://zh.wikipedia.org/wiki/Category:明朝刑部主事 "wikilink") [Category:明朝刑部員外郎](https://zh.wikipedia.org/wiki/Category:明朝刑部員外郎 "wikilink") [Category:明朝湖廣按察使司僉事](https://zh.wikipedia.org/wiki/Category:明朝湖廣按察使司僉事 "wikilink") [Category:明朝福建按察使司副使](https://zh.wikipedia.org/wiki/Category:明朝福建按察使司副使 "wikilink") [Category:嘉興人](https://zh.wikipedia.org/wiki/Category:嘉興人 "wikilink") [Category:卜姓](https://zh.wikipedia.org/wiki/Category:卜姓 "wikilink")

1.  《漢籍電子文獻資料庫-明人傳記資料索引》8015：卜大同，字吉夫，號監泉，秀水人。嘉靖十七年進士，授刑部主事，歷湖廣僉事，弭蘄黃盜、平苗，均有功，官終福建巡海副使，卒年四十七。有備倭記、監泉集。
2.  《秀水縣志·6卷》18：卜大同，字吉夫，嘉靖戊戌進士，授刑部主事，慮囚江南，以平稱已。陞湖廣僉事。蘄黃控扼全楚，居江上游，枹鼓數起，議者請專設憲臣。而大同初奉命，往廣方略，厲禁防期年，盜賊屏息。稍遷湖廣參議，有平苗功。再遷福建巡海副使，輯《備倭圖說》，畫戰守計。終大同之任，無倭患焉。弟大有、大順皆舉進士。大有令無錫，執法不撓，權貴稱彊項。中忌者，調潛山，歷南儀曹郎，以忤時宰，出為尋甸守，致仕。而大順令當塗，治行稱最，召拜銓部，歷司勳郎，能留意人材，卻問遺不脂韋逐時好，卒于官，人共惜之。
3.  《國朝獻徵錄》90卷：徐階，〈福建按察司副使卜君大同墓志銘〉：往予視學浙中，每喜得材賢士，以需世用。於秀水得卜君吉夫，所為文奇之。巳又見君卓然有志聖賢之學，其在眾中，稽經評史不苟為異同。或羣議競發，君常持以靜，徐出一語決可否，莫不犂然當於道。予則益喜，指謂其守曰：此當為國器。時予所望於君甚厚，君嘗夢詣國子，有泉湧上，出遇故太宰恭肅周公，謂曰：泉上出及物象也汝志之覺而感奮，遂自號監泉，以貲入國子。嘉靖丁酉，領順天鄉薦，明年舉進士，授刑部主事，慮囚江之南，以平稱。歷員外郎，拜湖廣按察司僉事，督下江防。先是，議者言：自九江入楚蘄黃漢岳會于洞庭，江流彌千里，而遙盜負濤浪行劫甚，且攻剽州縣，有司莫能制，宜立上下江防置憲臣便詔以君往。于是時事皆草創，而地又當皖□淮楚之交，吏各私其人，法易梗而奸不易。詰較之上，江防尤難。君既按行謠俗，去民所疾苦，飾封守，立里保，審形勢，定經防，乃移文鄰壤，為陳一體之義，及相成之利，因與約關白勿違異按捕勿格失，弗察者與同論。令行期年，羣盜屏息，部使者連上其治狀。稍遷湖廣布政司參議。時征苗久弗克。君至慨然曰：「兵貴先知其情，以形合之知勝，而後戰定策，而後進，是為知兵。否則以兵試者也。」因著《征苗圖記》。總督張公得君□意合，而君亦提湖兵會沅水上，遂以平苗。由是聲益起。會海寇挾倭作難海所在皆震，而閩為禍首。時論推君才，擢福建廵海副使。客有問海事者，君應曰：「倭所處聯絡海島，譬如飈風掣電，猝絕之難，恃備在我耳。夫禦外者，必內固。今不吾固，而與倭逐，是馳飈擊電，鮮克濟矣。」乃趣駕至海上，簡卒伍，謹烽堠，控險要，大治樓船，積糗糧以待賊。又輯《備倭圖記》，授吏士，言甚悉。初，閩人多入海與諸夷市，而漳泉為甚。縱弗禁則法廢，禁嚴則奸民失利而倖亂，往往導賊入或且攘臂羣起，以張賊勢，最號難治，而海禁兼筦利，權下者既多自敗其名，潔廉者又率避，弗肯為，以故海防日益廢弛，獨君毅然任之，既修飭內治諸所，興革一切與民為宜，民咸安其政，賊亦知有備，終君任三年，弗犯閩，而屢寇甌會吳越間，攻掠城邑數千里，被其毒至，動天下之兵不能制，獨獨得君晏然。君卒後二年，乃始告警。君生正德己巳，卒嘉靖乙卯年，纔四十七。嗟乎！以君所夢與予向所望於君皆不止此而今顧止此何也然君雖未竟厥施其所注措巳足以立於世垂於後人可必無憾。而憂時艱者，方欲得材賢早立之士如君者，布滿天下，以共圖弘濟，乃復失君一人。嗟乎！予豈獨為君惜哉。
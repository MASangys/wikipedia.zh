**吳昂**（），字**德翼**，[浙江](https://zh.wikipedia.org/wiki/浙江 "wikilink")[嘉興府](https://zh.wikipedia.org/wiki/嘉興府 "wikilink")[海鹽縣人](https://zh.wikipedia.org/wiki/海鹽縣 "wikilink")，[明朝](../Page/明朝.md "wikilink")政治人物。

## 生平

成化六年出生。\[1\]浙江鄉試第十四名舉人。弘治十八年（1505年）中式乙丑科 三甲第四十一名進士\[2\]\[3\]。授[宣城縣知縣](https://zh.wikipedia.org/wiki/宣城縣 "wikilink")，改[新建縣](https://zh.wikipedia.org/wiki/新建縣 "wikilink")。歷南京刑部主事，告歸。六年後，起為南京兵部武選司員外郎，擢福建按察司僉事、山東按察司副使，致仕歸。數年後，又拜原官，轉福建參政。不久，進右布政使。\[4\]

## 家族

曾祖[吳繼](https://zh.wikipedia.org/wiki/吳繼 "wikilink")；祖父[吳顯](https://zh.wikipedia.org/wiki/吳顯 "wikilink")，遇例冠帶；父[吳寬](../Page/吳寬.md "wikilink")，母鄭氏\[5\]。

## 参考文献

[Category:明朝宣城縣知縣](https://zh.wikipedia.org/wiki/Category:明朝宣城縣知縣 "wikilink") [Category:明朝新建縣知縣](https://zh.wikipedia.org/wiki/Category:明朝新建縣知縣 "wikilink") [Category:南京刑部主事](https://zh.wikipedia.org/wiki/Category:南京刑部主事 "wikilink") [Category:南京兵部員外郎](https://zh.wikipedia.org/wiki/Category:南京兵部員外郎 "wikilink") [Category:明朝福建按察使司僉事](https://zh.wikipedia.org/wiki/Category:明朝福建按察使司僉事 "wikilink") [Category:明朝山東按察使司副使](https://zh.wikipedia.org/wiki/Category:明朝山東按察使司副使 "wikilink") [Category:明朝福建布政使司參政](https://zh.wikipedia.org/wiki/Category:明朝福建布政使司參政 "wikilink") [Category:明朝福建布政使](https://zh.wikipedia.org/wiki/Category:明朝福建布政使 "wikilink") [Category:海盐人](https://zh.wikipedia.org/wiki/Category:海盐人 "wikilink") [Category:吳姓](https://zh.wikipedia.org/wiki/Category:吳姓 "wikilink")

1.  [戚元佐](https://zh.wikipedia.org/wiki/戚元佐 "wikilink")《吴方伯昂传》：“弘治乙丑举进士，年三十六矣。”知吴昂生于1470年。又云：“卒年七十五。”卒于1544年。
2.
3.
4.  [戚元佐](https://zh.wikipedia.org/wiki/戚元佐 "wikilink")，《吳方伯昂傳》：吳公名昂，字德翼，海鹽人。六歲高孤性端頴嗜書就學於里中朱先生問學日進已聞海寧祝先生萃者履方篤行以員外郎予告家居教授生徒四方學者多從之公短褐草鞋從一老蒼頭負書走數十百里及其門就河濱濯足更儒衣冠以進謁者以告祝。先生大驚曰此非可以常人目也。既見拜而請曰昂魯人竊慕先生不敢請願受高足弟子學先生曰生來晚書舍盡滿無所置生唯室旁一牛棚幸無牛生寧得居乎公曰唯唯無不可於是祝先生益大奇吳生令人騷除塗塈使可居公遂解衣雜塗人共作不日就舍時祝先生持教最嚴常映戶以察羣弟子公在羣弟子中最苦外被一敝袍而衷一敗絮襖又時時見老蒼頭寒則解而更相衣甚或周走於室中跳踴以敵寒威而日夜誦不輟其精悍深造葢紈綺羣弟子所不及也歲暮辭祝先生歸怏怏有赧色先生曰吳生去不來矣彼僅謂束脯不備也小禮不大妨執是中止而令業不得成耳乃齎米二石布二疋遣贈吳生□歲計事且要明年當復來也公曰吾事先生如此其淺鮮耳先生□是者徒心詧昂也不以此時力學依先生異日者悔何從乎除夕家庭啐酒□□事巳即徒步詣祝先生北明祝氏諸族人少長濟濟拜元旦慶而吳生儼然在列祝先生大駭曰而安得至乎公曰先生所以愛昂者備矣士感知巳可奈何由是感憤激發，日鏤心鉛槧學大成。弘治乙丑舉進士，年三十六矣。授宣城知縣，宜城人弗善耕織，公教之耕織，民大喜。邑當孔道，多過賓過賓聞公清約無敢勤館人。既三年，更新建。新建則寧庶人宸濠所居也。方宸濠未敗時，坐擁王號，驕橫莫制日張爪牙索民租甚刻，民不能堪，遂結寨丁家山以拒之。寧藩大讙曰：新建人反。諸大吏在會城者莫敢言，公獨以□民率有激而然不可以反名。乃昌言而進曰：始吾有疑干此民之敢於抗大王也。乃今知此民非有反於大王也。愚者狥財以忌生懵者勢極而生變此可以理法散非可以威力驅也，乃入丁家山，呼父老曲諭。諸父老皆頓首唯命，而寧藩獨懇懇然，謂公偏估新建人也。巳而歲大飢，公立抽補法以賑，而全活者幾萬人。未幾，華林盜起，又日夜調集兵旅以掩之，境內以寧。尋轉南刑部主事，以持法謹不恊於上官，請告歸。歸六年，起南武選員外郎，擢福建按察僉事。福寧有訟妻殺夫者，獄巳成。公閱其詞證，疑冤有私禱□□夜夢一兒據人腹，初不甚解，乃日蹤跡四方而里中有名杜福子者，曾與其父行賈公偵而知之大喜曰：「杜福子殺人明矣！神所告也。」密捕福子至，一訊而服。妻得以不冤死。古田礦盜起，又擊捕追襲，獲其渠魁周馬良，餘黨散去。及進山東按察副使，遂乞致仕歸。久之，復家拜山東按察副使，數月轉福建參政。當是時，桂文襄公驟入吏部，日夜訪人才，而公名冠當時，故察舉於沈淪之中以植之，亦以感厲當時人士也。公入閩皆故游地，才志易展，多隹政，士民愈益喜。歲庚寅，侯官囚逸獄持大斧利刀，橫行官署首戕其方面肝腦塗地甚慘。獨公以父忌辰，愍慕不出，得遠其害，人謂德孝所致-{云}-。巳而進右布政使，司官頗嫉之葢藩司故多羨金公廉無取，又峻卻人饋，人惡其異。巳而腹誹者訿訿矣。公自揣不能諧世俗，知非久宦器。踰年，因譙樓震，引以□咎，即上疏請致其仕。疏三上，□允。歸之日，士大夫設祖道父老攀轅留者幾萬人，至不得前。既歸，遂不復從章縫游混跡農漁，意甚□。人或狎之，亦不較一日駕舴艋入郡城，會郡中□□大南行觸其舟兩措大怒邀公葺葢公素貌侵，又眇其一目，布衣氈帽，侷促舟中，舟中又無繁華供具逆揣其□農莊人慾道辱之。公曰：二少年秀士耶？老農悞觸舟不足辱藉令舟壞當代□葺但老農囊無錢能攜至西門湯別駕家當貸以供費如其言往湯別駕一見訝曰：「呀！公玄遁久矣。何以至此？」因顧兩生曰：「此海鹽吳老先生，君知之乎？」兩生微有慚色。坐定，公具以告別駕曰：泛舟於河兩相觸即兩不能慎也。偏責公不可如公先達渠又寧敢責乎？公曰：兩君子初不勝恚幸寬之至此，又敢祈宥請以白金二錢□榜人油麻之費。於是兩生□□雙然汗下，惶遽告退。公愈益恭，必欲致其金而去。明日，兩生扶服謝過不巳，公慰遣之。公晚年不涉世故，及歲飢，數□請賑海堤□患特疏於朝得專勑水利憲臣經理，迄今賴保障-{云}-。卒年七十五。所著《周禮音釋》藏於家。往予游於祝氏祝先生孫世德受學於予世德諸父舊與吳公同業者皆巳宦成而歸時時道吳公遺事予故詳言之如此又聞祝先生死吳公奔赴喪次寢苫枕塊擗踴號哭如子於父尤見其不忘所本-{云}-。
5.
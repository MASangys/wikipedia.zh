> 本文内容由[周利槃特](https://zh.wikipedia.org/wiki/周利槃特)转换而来。


**周利槃特**（[梵語](https://zh.wikipedia.org/wiki/梵語 "wikilink")：或），又譯為周利槃陀伽，周利槃特迦，周梨槃陀迦，朱利槃特，以一掃帚得道而聞名。有一兄長，名為摩訶槃特。\[1\]

## 原始佛教經典記載

  - 周利槃特及摩訶槃特資質不同，前者愚鈍，後者聰慧。周利槃特因不能背誦[戒律](../Page/律藏.md "wikilink")，而被兄長威脅退出僧團。[釋迦牟尼佛知道後](https://zh.wikipedia.org/wiki/釋迦牟尼佛 "wikilink")，派遣周利槃特作打掃工作。數日後，周利槃特以掃帚證得[阿羅漢果](https://zh.wikipedia.org/wiki/阿羅漢 "wikilink")。<ref>《[增壹阿含經](https://zh.wikipedia.org/wiki/增壹阿含經 "wikilink")·第十一卷·善知識品·第二十》：

"聞如是：

一時，佛在舍衛國祇樹給孤獨園。

爾時，尊者槃特告弟朱利槃特曰：「若不能持戒者，還作白衣。」是時，朱利槃特聞此語已，便詣祇洹精舍門外立而墮淚。

爾時，世尊以天眼清淨，觀是朱利槃特比丘在門外立，而悲泣不能自勝。時，世尊從靜室起，如似經行至祇洹精舍門外，告朱利槃特曰：「比丘！何故在此悲泣？」

朱利槃特報曰：「世尊！兄見驅逐：『若不能持戒者，還作白衣，不須住此。』是故悲泣耳。」

世尊告曰：「比丘！勿懷畏怖，我成無上等正覺，不由卿兄槃特得道。」

爾時，世尊手執朱利槃特詣靜室教使就坐，世尊復教使執掃㨹：「汝誦此字，為字何等？」

是時，朱利槃特誦得掃，復忘㨹；若誦得㨹，復忘掃。

爾時，尊者朱利槃特誦此掃㨹乃經數日。然此掃㨹復名除垢，朱利槃特復作是念：「何者是除？何者是垢？垢者灰土瓦石，除者清淨也。」復作是念：「世尊何故以此教悔我？我今當思惟此義。」以思惟此義，復作是念：「今我身上亦有塵垢，我自作喻，何者是除？何者是垢？」彼復作是念：「縛結是垢，智慧是除，我今可以智慧之㨹掃此結縛。」

爾時，尊者朱利槃特思惟五盛陰成者、敗者：所謂此色、色習、色滅，是謂痛、想、行、識，成者、敗者。爾時，思惟此五盛陰已，欲漏心得解脫，有漏心、無明漏心得解脫。已得解脫，便得解脫智：生死已盡，梵行已立，所作已辦，更不復受胎有，如實知之。尊者朱利槃特便成阿羅漢。已成阿羅漢，即從坐起，詣世尊所，頭面禮足，在一面坐。白世尊曰：「今已有智，今已有慧，今已解掃㨹。」

世尊告曰：「比丘！云何解之？」

朱利槃特報曰：「除者謂之慧，垢者謂之結。」

世尊告曰：「善哉！比丘！如汝所言，除者是慧，垢者是結。」

爾時，尊者朱利槃特向世尊而說此偈：

「今誦此已足，　　如尊之所說； 　智慧能除結，　　不由其餘行。」

世尊告曰：「比丘！如汝所言，以智慧，非由其餘。」

爾時，尊者聞世尊所說，歡喜奉行。"</ref>\[2\]

  - 滿呼王子一次邀請佛陀及其弟子到羅閱城接受供養，然而王子因曾聽聞朱利槃特不能與外道議論，因而王子拒絕朱利槃特到訪。最後，朱利槃特以神通化作五百名比丘，得到滿呼王子信服。<ref>《[增壹阿含經](https://zh.wikipedia.org/wiki/增壹阿含經 "wikilink")·第四十卷》聞如是：

一時，佛在羅閱城迦蘭陀竹園所，與大比丘眾五百人俱。

是時，滿呼王子至世尊所，頭面禮足，在一面坐。是時，滿呼王子白世尊言：「我曾聞：『朱利槃特比丘與盧迦延梵志共論，然此比丘不能答對。』我又曾聞：『如來弟子眾中，諸根闇鈍無有慧明，無出此比丘上者。如來優婆塞中在居家者，迦毘羅衛城中瞿曇釋種，諸根闇鈍，情意閉塞。』」

佛告王子曰：「朱利槃特比丘有神足之力，得上人之法，不習世間談論之宜。又王子當知，此比丘者極有妙義。」

是時，滿呼王子白世尊言：「佛所說雖爾，然我意中猶生此念：『云何有大神力，而不能與彼外道異學而共論議？』我今請佛及比丘僧，唯除朱利槃特一人。」

是時，世尊默然受請。是時，王子已見世尊受請已，即從座起，頭面禮世尊足，右遶三匝，便退而去。即其夜辦種種甘饌、飲食，敷好坐具，而白：「時到，今正是時。」

爾時，世尊以鉢使朱利槃特比丘捉在後住，將諸比丘眾，前後圍遶，入羅閱城，至彼王子所，各次第坐。爾時，王子白世尊言：「唯願如來手授我鉢，我今躬欲自飯如來。」

佛告王子曰：「今鉢在朱利槃特比丘所，竟不持來。」

王子白佛言：「願世尊遣一比丘往取鉢來。」

佛告王子：「汝今自往取如來鉢來。」

爾時，朱利槃特比丘化作五百華樹，其樹下皆有朱利槃特比丘坐。

爾時，王子聞佛教已，往取鉢。遙見五百樹下，皆有朱利槃特比丘於樹下坐禪，繫念在前，無有分散。見已，便作是念：「何者是朱利槃特比丘？」是滿呼王子即還來世尊所，而白佛言：「往彼園中，均是朱利槃特比丘。不知何者是朱利槃特比丘？」

佛告王子曰：「還至園中，最在中央住，而彈指作是說：『其實是朱利槃特比丘者，唯願從座起！』」

是時，滿呼王子受教已，復至園中，在中央立，而作是說：「其實是朱利槃特比丘者，便從座起。」

王子作是語已。其餘五百化比丘自然消滅，唯有一朱利槃特比丘在。是時，滿呼王子共朱利槃特比丘至世尊所，頭面禮足，在一面立。

爾時，滿呼王子白佛言：「唯願世尊！今自悔責，不信如來言教：『此比丘有神足大威力。』」

佛告王子曰：「聽汝懺悔！如來所說終無有二。又此世間有九種人周旋往來。云何為九？一者豫知人情，二者聞已便知，三者觀相然後乃知，四者觀察義理然後乃知，五者知味然後乃知，六者知義、知味然後乃知，七者不知義、不知味，八者學於思惟神足之力，九者所受義尠。是謂，王子！九種之人出現世間。如是，王子！彼觀相之人，於八人中最為第一，無過是者。今此朱利槃特比丘習於神足，不學餘法，此比丘恒以神足與人說法。我今阿難比丘觀相便知，豫知人情，知如來須是、不用是，亦知如來應當說是、離是，皆令分明，如今無有出阿難比丘上者，博覽諸經義，靡不周遍。又此朱利槃特比丘能化一形作若干形，復還合為一。此比丘後日當於虛空中取滅度。吾更不見餘人取滅度，如阿難比丘、朱利槃特比丘之比也。」

是時，佛復告諸比丘曰：「我聲聞中第一比丘，變化身形，能大能小，無有如朱利槃特比丘之比。」

是時，滿呼王子手自斟酌，供養眾僧，除去鉢器，更取小座，在如來前，叉手白世尊言：「唯願世尊聽朱利槃特比丘恒至我家，隨其所須衣被、雜物、沙門之法，盡在我家取之，當盡形壽供給所須。」

佛告王子：「汝今，王子！還向朱利槃特比丘懺悔，躬自請之！所以然者，非智之人欲別智者，此事難遇；欲言智者能別有智之人，可有此理耳。」

是時，滿呼王子即時向朱利槃特比丘禮，自稱姓名，求其懺悔：「大神足比丘，生意輕慢，自今之後更不敢犯。唯願受懺悔，更不敢犯。」 </ref>

  - 根據《根本說一切有部毘奈耶》，周利槃特的前世因不小心殺害豬隻，導致有今生愚笨的果報。<ref>《根本說一切有部毘奈耶藥事》卷17：於時，槃陀迦即說頌曰：

我於前生中，而為養豬者。系其豬口已，將渡至河邊。 既到河中心，欲至於彼岸，諸豬氣不通，因此皆命過。 我隨水漂沒，荒迷無所為。河邊有仙住，哀愍所救濟， 出我溺憂苦，而為與出家，以無相三昧，教化令調順。 既於此滅已，得生於天上。天上才捨命，下生於人趣。 虔恭等正覺，舍俗為出家。頑愚極暗鈍，示敬不能持。 於其三月內，方能誦一偈。既明一句義，煩惱欲悉除。 我先所造業，如是思憶念，經於無量時，輪迴生死海。 對於世間父，於此無熱池，我周利槃馱，說斯黑白業。</ref>

## 大乘佛教經典記載

《[楞嚴經](../Page/楞嚴經.md "wikilink")·卷五·周利槃特伽鼻根圓通章》

## 外部連接

[Category:佛陀弟子](https://zh.wikipedia.org/wiki/Category:佛陀弟子 "wikilink")

1.  [Cudapanthaka](http://buddhagate.org/cudapanthaka/) - Buddha Gate Monastry
2.  [1](http://myweb.ncku.edu.tw/~lsn46/tipitaka/sutta/khuddaka/dhammapada/dhp-story/dhp-story025/) - 尊者周利槃陀伽的故事（尊者的足跡－南傳法句經的故事）
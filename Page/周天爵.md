**周天爵**（），字**敬修**，山東[東阿縣人](https://zh.wikipedia.org/wiki/東阿縣 "wikilink")。清朝政治人物。

嘉慶十六年（1811年）進士，歸班銓選。[道光](../Page/道光.md "wikilink")四年（1824年），授安徽[懷遠縣知縣](https://zh.wikipedia.org/wiki/懷遠縣 "wikilink")，調[阜陽縣](https://zh.wikipedia.org/wiki/阜陽縣 "wikilink")。天爵少年以堅苦自立，篤信[王守仁](../Page/王守仁.md "wikilink")之學，上任之後，盡心民事，嚴刑峻法。連升[宿州知州](https://zh.wikipedia.org/wiki/宿州 "wikilink")、[廬州府知府](https://zh.wikipedia.org/wiki/廬州府 "wikilink")、廬鳳潁泗道。所至捕盜，無漏網者。道光十五年（1835年），擢[江西](https://zh.wikipedia.org/wiki/江西 "wikilink")[按察使](../Page/按察使.md "wikilink")，仍調[安徽](https://zh.wikipedia.org/wiki/安徽 "wikilink")，遷[陝西](https://zh.wikipedia.org/wiki/陝西 "wikilink")[布政使](https://zh.wikipedia.org/wiki/布政使 "wikilink")。道光十七年（1837年），署[漕運總督](https://zh.wikipedia.org/wiki/漕運總督 "wikilink")，不久實授。

道光十八年，調署湖廣總督，不久，授河南巡撫，擢閩浙總督，皆未能成行。調授[湖廣總督](https://zh.wikipedia.org/wiki/湖廣總督 "wikilink")。周天爵對下屬嚴酷，下屬多有怨恨者。道光二十年（1840年），己革[大冶知縣](https://zh.wikipedia.org/wiki/大冶 "wikilink")[孔廣義揭訐多款](https://zh.wikipedia.org/wiki/孔廣義 "wikilink")，周天爵置之不問。宣宗得知此事，對周天爵嚴厲斥責，議革職留任。又有言官彈劾其濫用酷刑，與孔廣義之言略同，宣宗明侍郎[麟魁](../Page/麟魁.md "wikilink")、[吳其濬往按查實](https://zh.wikipedia.org/wiki/吳其濬 "wikilink")，撤天爵職，遷戍[伊犂](https://zh.wikipedia.org/wiki/伊犂 "wikilink")。

道光二十一年（1841年），命赴[廣東交靖逆將軍](https://zh.wikipedia.org/wiki/廣東 "wikilink")[奕山](../Page/奕山.md "wikilink")差遣，隨即免罪，留廣東效力。道光二十二年（1842年），授四品[頂戴](https://zh.wikipedia.org/wiki/頂戴 "wikilink")，候補知府，調[江蘇辦理](https://zh.wikipedia.org/wiki/江蘇 "wikilink")[清江防務](https://zh.wikipedia.org/wiki/清江 "wikilink")。署漕運總督，兼署[南河總督](https://zh.wikipedia.org/wiki/南河總督 "wikilink")。道光二十三年（1843年），再次因濫刑及失察下屬被吏議，上疏請求去職，宣宗命其以二品頂戴退休。

道光末年，[太平天國運動爆發](https://zh.wikipedia.org/wiki/太平天國運動 "wikilink")，經尚書[杜受田](../Page/杜受田.md "wikilink")向[文宗推薦](https://zh.wikipedia.org/wiki/咸豐帝 "wikilink")，周天爵起為[廣西](https://zh.wikipedia.org/wiki/廣西 "wikilink")[巡撫](../Page/巡撫.md "wikilink")，偕同欽差大臣[李星沅](../Page/李星沅.md "wikilink")督剿。咸豐元年春，親率兵與[向榮](../Page/向榮.md "wikilink")會剿[洪秀全](../Page/洪秀全.md "wikilink")太平軍。詔加天爵[總督銜](https://zh.wikipedia.org/wiki/總督 "wikilink")，專辦軍務。周天爵已年近八旬，每戰都親臨前敵，但與李星沅、向榮均不和睦。李星沅病卒之後，周天爵暫署欽差大臣。太平軍經武宣改道[象州](https://zh.wikipedia.org/wiki/象州 "wikilink")，周天爵相持日久，因無功褫總督銜，回省城暫署巡撫。不久召京。

咸豐二年（1852年），太平軍北上兩湖，周天爵正僑居[宿州](https://zh.wikipedia.org/wiki/宿州 "wikilink")，奉命偕同安徽巡撫[蔣文慶](../Page/蔣文慶.md "wikilink")組織防務。次年，疏請江蘇、山東、安徽、河南籌辦[團練](https://zh.wikipedia.org/wiki/團練 "wikilink")。隨即太平軍攻陷省會[安慶](https://zh.wikipedia.org/wiki/安慶 "wikilink")，蔣文慶殉國，周天爵任安徽巡撫，苦苦支撐，因病卒於軍中，由[袁甲三](../Page/袁甲三.md "wikilink")代領其軍。朝廷追贈尚書銜。周天爵並非翰林出身，卻破例特諡**文忠**。《清史稿》有傳。\[1\]

## 註釋

## 參考文獻

  - [趙爾巽](../Page/趙爾巽.md "wikilink")等，《清史稿》，中華書局點校本。

## 外部連結

  - [周天爵](http://www.sdde.gov.cn/DE/whly/lsrw/n1314.html) 东阿县政府门户网站

{{-}}

[Category:清朝懷遠縣知縣](https://zh.wikipedia.org/wiki/Category:清朝懷遠縣知縣 "wikilink") [Category:清朝阜陽縣知縣](https://zh.wikipedia.org/wiki/Category:清朝阜陽縣知縣 "wikilink") [Category:清朝宿州知州](https://zh.wikipedia.org/wiki/Category:清朝宿州知州 "wikilink") [Category:清朝廬州府知府](https://zh.wikipedia.org/wiki/Category:清朝廬州府知府 "wikilink") [Category:清朝江西按察使](https://zh.wikipedia.org/wiki/Category:清朝江西按察使 "wikilink") [Category:清朝陝西布政使](https://zh.wikipedia.org/wiki/Category:清朝陝西布政使 "wikilink") [Category:清朝漕運總督](https://zh.wikipedia.org/wiki/Category:清朝漕運總督 "wikilink") [Category:清朝廣西巡撫](https://zh.wikipedia.org/wiki/Category:清朝廣西巡撫 "wikilink") [Category:清朝安徽巡撫](https://zh.wikipedia.org/wiki/Category:清朝安徽巡撫 "wikilink") [Category:東阿人](https://zh.wikipedia.org/wiki/Category:東阿人 "wikilink") [Category:周姓](https://zh.wikipedia.org/wiki/Category:周姓 "wikilink") [Category:諡文忠](https://zh.wikipedia.org/wiki/Category:諡文忠 "wikilink")

1.  《清史稿·卷三九三》：周天爵，字敬修，山東東阿人。嘉慶十六年進士，歸班銓選。道光四年，授安徽懷遠知縣，調阜陽。天爵少以堅苦自立，篤信王守仁之學。及為令，盡心民事，廉介絕俗，皖北盜賊橫恣，與胥吏通，天爵極刑痛懲之。有劾其殘酷者，總督蔣攸銛奏言：「天爵愛民如子，嫉惡如仇，古良吏也。」由是受宣宗之知，諭曰：「不避嫌怨之員，最為難得，小過可宥之。」連擢宿州知州、廬州知府、廬鳳潁泗道。所至捕盜魁，無漏網者。十五年，擢江西按察使，仍調安徽，遷陝西布政使。十七年，署漕運總督，尋實授。時漕務積弊，運丁水手尤恣悍，特用天爵嚴馭之，劾衛官十二員以儆眾，詔褒勉之。
    十八年，調署湖廣總督，尋授河南巡撫，擢閩浙總督，皆未行，調授湖廣總督。漢口鎮為商船所聚，苦盜。川匪充鉛船水手，每行劫殺人；陝、楚交界奸徒掠販婦女，並為民害：天爵捕治如律，劾失察有司及承審縱延者，悉褫其職。荊州沿江舊於冬季委員巡緝盜賊，天爵謂屬具文，罷之；遴幹吏暗偵，與地方官掩捕，以獲盜多寡定功過。襄陽匪徒傳習牛八邪教，又有天主、十字各教，捕誅數十人。每有疏陳，宣宗輒手詔褒嘉。連年水災，濱江、濱漢隄垸多壞，疏請依治黃河法，遇險立挑壩，並以草護隄；飭治河州縣，有大工解任專治，立限保工，限內失事者罰，紳董亦如之；漢水多灣曲，立磚石斗門以備蓄洩：並如議行。
    天爵馭吏嚴，多怨者。二十年，己革大冶知縣孔廣義揭訐多款，天爵置不問。事上聞，嚴斥之，議革職留任。尋言官劾天爵酷刑，與廣義言略同，命侍郎麟魁、吳其濬往按，得天爵信任候補知縣楚鏞用非刑，外委黃雲邦誣執良民諸狀，上震怒，褫天爵職，戍伊犂。二十一年，命赴廣東交靖逆將軍奕山差遣，尋免罪，留粵效力。二十二年，予四品頂戴，以知府候補，調江蘇辦理清江防務。海防事竣，留治淮、揚善後事宜，尋予二品頂戴，署漕運總督，兼署南河總督。二十三年，因濫刑及失察漕書私鐫關防，連被吏議，疏請去職，命以二品頂戴休致。
    久之，廣西賊起，日益熾。文宗御極，求知兵大臣，尚書杜受田以天爵對，遂起廣西巡撫，偕欽差大臣李星沅辦賊。咸豐元年春，親率兵與向榮會剿金田匪洪秀全等。賊竄武宣東鄉，合擊於東嶺村，力戰，兵有退者，天爵手刃之，援桴鼓而前，賊始卻。時懷集、賀縣及都康、下雷土司，淩雲、東蘭、橫州、博白並有匪踞，檄各屬力行團練，合力防剿。詔加天爵總督銜，專辦軍務，以布政使勞崇光攝巡撫事。天爵年近八旬，每戰親臨前敵，惟與李星沅、向榮皆不協。星沅既疏請特簡總統督師，尋病歿，命天爵暫署欽差大臣。賊由武宣竄象州，詔斥天爵等相持日久，不能制賊，褫總督銜，解軍務，回省暫署巡撫。洎賽尚阿至軍，議復不合，自陳衰病，詔命來京。既至，連召對十一次，極言軍事，文宗為之動容，然方倚賽尚阿，亦未盡用其言。
    二年，粵匪擾及兩湖，天爵僑居宿州，命偕安徽巡撫蔣文慶治防務。三年，疏陳廬、鳳為江淮要區，赴正陽關撫舊捻張鳳山等一千二百人用之，請江蘇、山東、安徽、河南舉行團練。未幾，安慶陷，文慶死之。命天爵署安徽巡撫，尋實授。江寧亦陷，天爵請扼黃河杜賊北竄，辭巡撫專任兵事。命以兵部侍郎銜督師剿宿州、懷遠、蒙城、靈壁捻匪。北路漸清，進規廬、鳳，擒定遠捻首陸遐齡，散其眾四千餘，被褒賚。疏論廬州知府胡元煒劣跡，請革職逮治，巡撫李嘉端置不問。元煒通賊內應，廬州陷，江忠源死之。粵匪踞臨淮關，天爵外遏來賊，內清土匪，孤軍支拄。方奉命往援廬州，以疾卒於軍。
    上震悼，詔嘉其秉性忠直，勇敢有為，心地品行迥超流俗，追贈尚書銜，依贈官賜卹，特諡文忠，不由內閣擬上；擢其子光碧都司，賜光岳舉人。
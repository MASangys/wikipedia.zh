**周延**（），字**南喬**，[江西](https://zh.wikipedia.org/wiki/江西 "wikilink")[吉水縣人](https://zh.wikipedia.org/wiki/吉水縣 "wikilink")。明朝政治人物，官至[左都御史](https://zh.wikipedia.org/wiki/左都御史 "wikilink")。

## 生平

嘉靖二年（1523年）[進士](https://zh.wikipedia.org/wiki/進士 "wikilink")，任[潛江知縣](https://zh.wikipedia.org/wiki/潛江縣 "wikilink")，調[新會](https://zh.wikipedia.org/wiki/新會縣 "wikilink")，政績卓著，入祀兩地名宦祠。嘉靖七年（1528年），擢兵科[給事中](https://zh.wikipedia.org/wiki/給事中 "wikilink")。朝儀剝奪新建伯[王守仁](../Page/王守仁.md "wikilink")爵位，周延上疏反對，謫[太倉州判官](https://zh.wikipedia.org/wiki/太倉州 "wikilink")，[丁憂](../Page/丁憂.md "wikilink")去職。守喪期滿，補[宿州](https://zh.wikipedia.org/wiki/宿州 "wikilink")。歷官南京吏部郎中，出為[廣東布政使司](https://zh.wikipedia.org/wiki/廣東 "wikilink")[參政](https://zh.wikipedia.org/wiki/參政 "wikilink")。嘉靖二十四年（1545年）遷福建按察使，嘉靖二十六年（1547年）遷廣東左布政使，同年以都察院右副都御使，巡撫[應天](https://zh.wikipedia.org/wiki/應天 "wikilink")，平定[林成之亂](https://zh.wikipedia.org/wiki/林成 "wikilink")，進[兵部右侍郎](https://zh.wikipedia.org/wiki/兵部右侍郎 "wikilink")，提督兩廣軍務。嘉靖三十年（1551年），召為刑部左侍郎。歷南京右都御史。次年，任南京禮部尚書，又改兵部。\[1\]

嘉靖三十四年（1555年），召為都察院左都御史，考核天下官員，秉公無私。與刑部尚書[鄭曉](../Page/鄭曉.md "wikilink")、大理寺卿[馬森並稱](../Page/馬森_\(嘉靖進士\).md "wikilink")「三平」\[2\]。[世宗用給事中](../Page/明世宗.md "wikilink")[徐浦之議](https://zh.wikipedia.org/wiki/徐浦 "wikilink")，令廷臣及督撫舉薦邊才。於是前侍郎[郭宗皐](../Page/郭宗皐.md "wikilink")，都御史[曹邦輔](../Page/曹邦輔.md "wikilink")、[吳嶽](https://zh.wikipedia.org/wiki/吳嶽 "wikilink")，祭酒[鄒守益](../Page/鄒守益.md "wikilink")，修撰[羅洪先](../Page/羅洪先.md "wikilink")，御史[吳悌](../Page/吳悌.md "wikilink")、[方涯](https://zh.wikipedia.org/wiki/方涯 "wikilink")，主事[唐樞](https://zh.wikipedia.org/wiki/唐樞 "wikilink")，參政[周大禮](https://zh.wikipedia.org/wiki/周大禮 "wikilink")、[曹亨](../Page/曹亨.md "wikilink")，參議[劉志](https://zh.wikipedia.org/wiki/劉志 "wikilink")，知府[黃華皆在推薦名單中](https://zh.wikipedia.org/wiki/黃華 "wikilink")。御史[羅廷唯](../Page/羅廷唯.md "wikilink")上疏反對，世宗因此以為[吏部](../Page/吏部.md "wikilink")濫舉，命會同都察院核議。周延與尚書[吳鵬等上言](https://zh.wikipedia.org/wiki/吳鵬_\(嘉靖進士\) "wikilink")，所舉者皆不負人望，世宗不悅，斥責周延等，舉賢之事也從此作罷。\[3\]嘉靖四十年（1561年），周延卒於官，贈太子太保，諡**簡肅**。\[4\]《明史》有傳。\[5\]

## 参考文献

[Category:周姓](https://zh.wikipedia.org/wiki/Category:周姓 "wikilink") [Category:吉水人](https://zh.wikipedia.org/wiki/Category:吉水人 "wikilink") [Category:明朝潛江縣知縣](https://zh.wikipedia.org/wiki/Category:明朝潛江縣知縣 "wikilink") [Category:明朝新會縣知縣](https://zh.wikipedia.org/wiki/Category:明朝新會縣知縣 "wikilink") [Category:明朝兵科给事中](https://zh.wikipedia.org/wiki/Category:明朝兵科给事中 "wikilink") [Category:明朝州判](https://zh.wikipedia.org/wiki/Category:明朝州判 "wikilink") [Category:南京吏部郎中](https://zh.wikipedia.org/wiki/Category:南京吏部郎中 "wikilink") [Category:明朝廣東布政使司參政](https://zh.wikipedia.org/wiki/Category:明朝廣東布政使司參政 "wikilink") [Category:明朝福建按察使](https://zh.wikipedia.org/wiki/Category:明朝福建按察使 "wikilink") [Category:明朝廣東布政使](https://zh.wikipedia.org/wiki/Category:明朝廣東布政使 "wikilink") [Category:明朝應天巡撫](https://zh.wikipedia.org/wiki/Category:明朝應天巡撫 "wikilink") [Category:明朝兩廣總督](https://zh.wikipedia.org/wiki/Category:明朝兩廣總督 "wikilink") [Category:明朝刑部侍郎](https://zh.wikipedia.org/wiki/Category:明朝刑部侍郎 "wikilink") [Category:南京禮部尚書](https://zh.wikipedia.org/wiki/Category:南京禮部尚書 "wikilink") [Category:南京兵部尚書](https://zh.wikipedia.org/wiki/Category:南京兵部尚書 "wikilink") [Category:明朝左都御史](https://zh.wikipedia.org/wiki/Category:明朝左都御史 "wikilink") [Category:諡簡肅](https://zh.wikipedia.org/wiki/Category:諡簡肅 "wikilink")

1.  《明史·列傳202卷》5340-5341：周延，字南喬，吉水人。嘉靖二年進士。除潛江知縣，改新會。擢兵科給事中。時議新建伯王守仁罪，將奪其爵。延抗疏為訟，坐謫太倉州判官。歷南京吏部郎中，出為廣東參政。撫安南，征黎寇，皆預，有功。三遷廣東左布政使。以右副都御史巡撫應天。靖海寇林成亂。進兵部右侍郎，提督兩廣軍務。召為刑部左侍郎。歷南京右都御史，吏、兵二部尚書。
2.  《明史·列傳214卷》：森坐調大理卿，屢駁疑獄，與刑部尚書鄭曉、都御史周延稱為「三平」。
3.  《明史·列傳202卷》5340-5341：嘉靖三十四年召為左都御史。帝用給事中徐浦議，令廷臣及督撫各舉邊才。於是故侍郎郭宗皐，都御史曹邦輔、吳嶽，祭酒鄒守益，修撰羅洪先，御史吳悌、方涯，主事唐樞，參政周大禮、曹亨，參議劉志，知府黃華在舉中。御史羅廷唯駁曰：「浦疏本言邊才，而今廷臣乃以清修、苦節、實學、懿行舉，去初議遠矣。況又有夤緣進者。是假明詔開倖門。」帝納其言，責吏部濫舉，命與都察院更議。延與尚書吳鵬等言所舉皆人望，公無私。帝終不悅，切責延等，而舉者悉報罷。世宗時，海內賢士大夫被斥者眾，及是舉上，稍冀復用，而為廷唯所阻，自是皆不復召矣。
4.  《國朝獻徵錄·卷545》640：都察院左都御史周公延傳：周延，字南喬，吉水人。嘉靖癸未以進士為潛江令，尋調新會，發摘撫字，得民畏愛，俱祀名宦祠。戊子，召為兵科給事中。時議奪新建伯王守仁爵，公上疏言：「守仁，豎直節於逆瑾搆亂之時，紏義旅於先帝南廵之日，且其倡道東南，四方慕義，建牙閩廣，入寨底平。今欲以一生熷月，盡棄生平，非所以存國體、昭公論也。」忤旨，謫判大倉州，丁外艱，起補宿州，宿人祠之如兩邑。歷陞閩、廣藩、臬。值南交議起，贊畫居多，而中使採珠者，畏其禁令，不敢苛暴。以右副都御史廵撫應天，首清海洋林成之擾，次復溧陽水次之兌。以兵部侍郎兼秩督兩廣軍務，節冗費，杜倖功，疏止番舶交易，罷瓊萬烏石諸驛，歲省數千金。召還刑部，累陞南吏部尚書，改南兵部，參贊機務。乙卯，特召為左都御史，考察天下述職諸臣者再。在廷諸臣者，一陟明黜，瑕私莫敢干，獨立朝著，望者歛容，臺綱為之一肅。公方峻謹潔，無他嗜好，面顏寒峭，人不易合，一介不苟取。燕坐一室，儼如對賓，妻子不敢輒至其前。官益尊顯，而清約自守，交游屏絕，門外蕭然，不異在下寮時。嘗自贊其像曰：「退然若畏鈍兮似迂然。其不違義、不趨利、不隨俗、不靡風者，殆之死而不敢渝也。」卒贈太子太保，謚簡肅。
5.  《明史·列傳202卷》5340-5341：延顏面寒峭，砥節奉公。權臣用事，政以賄成，延未嘗有染。然居臺端七年，無諫諍名。卒官，贈太子太保，諡簡肅。
    延卒，歐陽必進代。踰月，遷吏部，乃以潘恩繼之。
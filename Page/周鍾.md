> 本文内容由[周鍾](https://zh.wikipedia.org/wiki/周鍾)转换而来。


**周鍾**（），字介生，[直隸](https://zh.wikipedia.org/wiki/南直隸 "wikilink")[金壇縣](../Page/金壇縣.md "wikilink")（今[江蘇省](https://zh.wikipedia.org/wiki/江蘇省 "wikilink")[金壇市](https://zh.wikipedia.org/wiki/金壇市 "wikilink")）人。明末政治人物。

## 生平

崇禎十六年（1643年），高中癸未科二甲第四名進士，選[翰林院](../Page/翰林院.md "wikilink")[庶吉士](../Page/庶吉士.md "wikilink")。[李自成](../Page/李自成.md "wikilink")破北京，周鍾降，授職[宏文館](https://zh.wikipedia.org/wiki/宏文館 "wikilink")[檢討](https://zh.wikipedia.org/wiki/檢討 "wikilink")。\[1\]。

李自成敗，周鍾逃回江南。次年，與[光時亨](../Page/光時亨.md "wikilink")、[武愫](../Page/武愫.md "wikilink")等同時[棄市](https://zh.wikipedia.org/wiki/棄市 "wikilink")\[2\]。

## 參考文獻

## 相關條目

  - 《[帝女花](../Page/帝女花.md "wikilink")》

[Category:明朝庶吉士](https://zh.wikipedia.org/wiki/Category:明朝庶吉士 "wikilink") [Category:大順政權官員](https://zh.wikipedia.org/wiki/Category:大順政權官員 "wikilink") [Category:明朝被處決者](https://zh.wikipedia.org/wiki/Category:明朝被處決者 "wikilink") [Category:金壇人](https://zh.wikipedia.org/wiki/Category:金壇人 "wikilink") [Category:周姓](https://zh.wikipedia.org/wiki/Category:周姓 "wikilink") [Category:明朝復社人物](https://zh.wikipedia.org/wiki/Category:明朝復社人物 "wikilink")

1.  《明季北略》：周鍾，字介生，南直金壇人。崇禎癸未庶吉士，偽宏文館簡討。賊中深慕其名，呼為周先生，勸進表實出其手。逢人便夸牛老師極為嘆賞不止，李密謬斥偽朝而已。同館多含涕忍恥，幾幸生還；惟鍾揚揚得意，乘馬拜客。屢過梓宮，揮鞭不一顧，時輩中猶腹誹之。三十年雄踞文壇，聯屬聲氣，一旦名節掃地，書林選刻，刊落名字，文章一道，尚可信乎？甲乙史-{云}-：三月二十三，庶吉士周鍾、魏學濂，有請葬先帝公疏，投文諭院顧君恩。君恩云：諸君亦是好名之事，俟牛相來自奏，即碎其牘。周鍾者，故金壇名士，為復社之長，牛金星見之，呼曰：此周介生先生乎？命作士見危致命論，大稱賞之。鍾逢人自誇牛老師知遇。
    沈國元大事紀-{云}-：勸進文有-{云}-：比堯舜而多武功，邁湯武而無慚德。甚至斥先帝為獨夫，有臣子萬不忍言者。傳為鍾筆。又有存杞存宋句。龔鼎孳向人曰：此語出吾手，周介生想不到此。
    國元又-{云}-：人之志趣無不可以先見其微，復社初立時，常與連床夜話，吶吶不出口，有應無辨，相對殊不快絕。第其下筆，風馳雨驟，天才實駿，入古則未優耳。交不甚雜，深自斂抑，幽貞一如處子。後為吳昌時數輩，牽引日至險譎，漸於賄利，知不留意澹交，余遂各行其志焉。一人為社中健足，傳檄遍人，親書向余索五十金為贄。余謝之曰：余與介生舊好，恐不須此，奸人遂銜恨，百口進讒。及介生雋去，揚揚得意，無論識與不識，咸以得望見周先生顏行為幸。嗤余絕物，以視今日則何如。嗟乎！灑壇酣戰，涉筆時題無君父之字，必填忠孝之辭。三月十九，古今未有慘變，奈何不以一死以殉皇上於地下，乃靦顏偷息，屈筆以結賊之歡，未幾而南都正位，霜簡飛章，讀之無處措面，豈不痛哉？
    表-{云}-：比堯舜多武功，較湯武無慚德。又有獨夫授首等語。一時傳為士林之羞。
    鍾年十三，赴院試，題夫明堂者，拔第一。與蘇州揚廷樞、徐汧等立復社，名馳海內。崇禎己卯登鄉薦，為陳函輝所取士。後楊、徐、陳先後殉難，而鍾以逆見誅。將何以見良師友於九原也。子昔年曾見其臨大節句文內，有雲事後易為謀，事前易為功，所難者獨在臨事時耳。余悉忠貞句佳，且推到學識及無欲為本原。文則佳矣，而臨事一何倒逆也。金壇賀生語予曰：鍾似楊雄，意謂勸進與美新等耳。予意鍾古博不及楊雄，而表文較美新更甚，殆不如也。賀-{云}-：鍾祖祠顏曰：一門七進士。一日有題其側曰：三代五奸臣。眾共傳之。余謂文皇怒方正學不肯草詔，而夷其十族。至是而鍾與楊廷鑒爭草詔，是成祖殺戮忠臣之報也。天心亦巧矣、微矣。於鍾又何誅。
2.  [吳偉業](https://zh.wikipedia.org/wiki/吳偉業 "wikilink")《鹿樵纪闻·卷上》：项周失节 项水心名煜，吴县人也。天崇间，吴中制义，皆尚六朝子史。水心为诸生，独矫以空灵陗刻，文名大噪，堆砌之风，为之一变，子丑联捷，皆抡魁；选庶常，阁试馆课，文出纸贵。朝廷诰敕，拜命者以得水心应制为荣。两入春闱，甲戌榜元李竹尹青，癸未榜元陈百史名夏，皆出其门。已进宫詹，位尊望重，瓯卜直口指间事矣。水心之寓，与倪鸿宾、马素修两公并街。京师陷，三人约同死节，水心流涕书身后事，与客纵饮，将俟醉自裁，而甲戌门生黎志升忽驰马排门而止，大呼入朝，且曰：“今日魏征，非老师而谁。”水心怒骂，黎竟挟之而去。周介生钟，水心癸末所拔士也，时寓王百户家，闻城破，王约同巷战，不果，即自缢；介生亦投环，其仆救之，不得死。黎挟水心入朝，过其寓，其仆喜，奔告水心；黎郎遣骑促周，亦挟之同行。既见贼，反-{云}-两人系彼门生；于是报名铨职，刻入缙绅。
    吴门士庶初传自成登极，诏有“一夫授首，四海归心，比尧舜而多武功，迈汤武而无惭德”之语，谓必出名手，皆窃拟水心。继又传有请下江南疏。于是声罪致讨，逐其人，火其居，华椽广厦，一时都尽。水心方乘贼败，偕周南窜，闻之不敢归吴，而同匿于金沙。介生素悍讦，梓里多与龃龉。既从贼，宗亲邻社，方欲得甘心。及闻携侣而归，远近不约而集，并项执送留都，囚服泥首，陷狱月余。西蜀高倬迁司寇，恨周平日谈忠说义，以骂天下，乃新开板，选劲卒，独提出痛杖二十，即日具题，同光时亨、武愫肆市正法。
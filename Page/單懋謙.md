**單懋謙**（），[字](../Page/表字.md "wikilink")**仲亨**，[號](../Page/號.md "wikilink")**地山**，[湖北](../Page/湖北.md "wikilink")[襄陽縣](../Page/襄陽縣.md "wikilink")（今[襄阳市](../Page/襄阳市.md "wikilink")）人，[晚清政治人物](../Page/晚清.md "wikilink")，歷仕[道光](../Page/道光.md "wikilink")、[咸豐](../Page/咸豐.md "wikilink")、[同治](../Page/同治.md "wikilink")、[光緒四朝](../Page/光緒.md "wikilink")，官至[吏部尚書](../Page/吏部尚書.md "wikilink")[文淵閣大學士](../Page/文淵閣大學士.md "wikilink")。

[道光十二年](../Page/道光.md "wikilink")（1832年）壬辰恩科[進士](../Page/進士.md "wikilink")，[殿試名列二甲第六名](../Page/殿試.md "wikilink")，授[翰林院庶吉士](../Page/翰林院庶吉士.md "wikilink")，[散館授](../Page/散館.md "wikilink")[編修](../Page/編修.md "wikilink")。道光二十年（1840年），督廣東學政，歷翰林院[侍讀](../Page/侍讀.md "wikilink")、[庶子](../Page/庶子.md "wikilink")。因病歸里，遇父喪[丁忧守制](../Page/丁忧.md "wikilink")。服闋，請終母養。期間在[襄陽鹿門書院講課](../Page/襄陽.md "wikilink")，擢拔英才。[咸豐三年](../Page/咸豐.md "wikilink")（1864年），於[襄陽辦](../Page/襄陽.md "wikilink")[團練](../Page/團練.md "wikilink")，拒[太平軍](../Page/太平軍.md "wikilink")。[咸豐六年](../Page/咸豐.md "wikilink")（1867年）回京，補原官。咸豐七年（1857年），督江西學政，歷侍讀學士、少詹事、內閣學士、工部侍郎，均留學政任。

同治二年（1863年），調吏部，擢左都御史。同治三年（1864年），偕大學士[瑞常等進講](../Page/瑞常.md "wikilink")《[治平寶鑑](../Page/治平寶鑑.md "wikilink")》，授[工部尚書](../Page/工部尚書.md "wikilink")。同治七年，調吏部。同治十年，管國子監事務。[同治十一年](../Page/同治.md "wikilink")（1872年）以吏部尚書拜[文淵閣大學士](../Page/文淵閣大學士.md "wikilink")。[光緒五年](../Page/光緒.md "wikilink")（1879年）卒，贈[太子太保](../Page/太子太保.md "wikilink")，[諡](../Page/諡.md "wikilink")**文恪**。單精詩詞，工[書法](../Page/書法.md "wikilink")，有《峴雲山房遺稿》存世。《清史稿》有传。\[1\]

## 参考

{{-}}

[Category:清朝庶吉士](https://zh.wikipedia.org/wiki/Category:清朝庶吉士 "wikilink")
[Category:清朝翰林](https://zh.wikipedia.org/wiki/Category:清朝翰林 "wikilink")
[Category:清朝廣東學政](https://zh.wikipedia.org/wiki/Category:清朝廣東學政 "wikilink")
[Category:清朝江西學政](https://zh.wikipedia.org/wiki/Category:清朝江西學政 "wikilink")
[Category:內閣學士](https://zh.wikipedia.org/wiki/Category:內閣學士 "wikilink")
[Category:清朝工部侍郎](https://zh.wikipedia.org/wiki/Category:清朝工部侍郎 "wikilink")
[Category:清朝詹事府少詹事](https://zh.wikipedia.org/wiki/Category:清朝詹事府少詹事 "wikilink")
[Category:清朝左都御史](https://zh.wikipedia.org/wiki/Category:清朝左都御史 "wikilink")
[Category:清朝工部尚書](https://zh.wikipedia.org/wiki/Category:清朝工部尚書 "wikilink")
[Category:清朝戶部尚書](https://zh.wikipedia.org/wiki/Category:清朝戶部尚書 "wikilink")
[Category:清朝吏部尚書](https://zh.wikipedia.org/wiki/Category:清朝吏部尚書 "wikilink")
[Category:清朝協辦大學士](https://zh.wikipedia.org/wiki/Category:清朝協辦大學士 "wikilink")
[Category:清朝文淵閣大學士](https://zh.wikipedia.org/wiki/Category:清朝文淵閣大學士 "wikilink")
[Category:襄陽人](https://zh.wikipedia.org/wiki/Category:襄陽人 "wikilink")
[Category:單姓](https://zh.wikipedia.org/wiki/Category:單姓 "wikilink")
[Category:諡文恪](https://zh.wikipedia.org/wiki/Category:諡文恪 "wikilink")

1.  《清史稿·列傳》390卷，11733-11734：單懋謙
    ，字地山，湖北襄陽人。道光十二年進士，選庶吉士，授編修。十七年，入直南書房。十九年，大考二等，以贊善陞用。尋授司業，遷洗馬。二十年，督廣東學政，歷侍讀、庶子。以病歸，父喪服闋，請終母養。咸豐三年，粵匪擾湖北，懋謙方居母憂，命在籍治團練。六年，回京，仍直南書房，補原官。七年，督江西學政，歷侍讀學士、少詹事、內閣學士、工部侍郎，均留學政任。十一年，巡撫毓科、布政使慶廉為言官論劾，命懋謙按之，疏言：「毓科非應變之才，適當賊擾，省防尤重。本境兵勇不敷調遣，辦理未能悉合機宜。現雖全境肅清，善後急宜妥辦，籌備浙防，接濟皖餉，大局攸關，恐未能措理裕如。慶廉現未到任，無事蹟可考，未敢妄陳。」疏入，報聞。任滿，回京，充實錄館副總裁。同治二年，調吏部，擢左都御史。三年，偕大學士瑞常等進講治平寶鑑，授工部尚書。四年，命赴盛京偕侍郎志和等承修太廟、昭陵工程。時奉天馬賊猖獗，命懋謙就近查察，劾將軍玉明、府尹德椿，下部議處。回京，疏陳馬賊難防，請籌兵餉出邊會剿，以弭盜源。又請飭奉天所屬各州縣查勘市鎮鄉村應修堡寨之處，勸民作速興築，擇錄嘉慶年間龔景瀚所著堅壁清野議刊發各州縣，令遵照團練守禦之法，量為辦理。疏入，均得旨議行。六年，管戶部三庫事務。七年，調吏部。十年，管國子監事務。十一年，以吏部尚書協辦大學士，尋拜文淵閣大學士，兼管兵部。十三年，因久病請解職回籍，允之。光緒五年，卒於家，詔依例賜卹，有「學問優長，持躬端謹」之褒。贈太子太保，諡文恪。論曰：自咸豐初軍事起，四郊多壘，廟堂旰食。京師舉辦團防，閣部重臣領之，賈楨、周祖培、朱鳳標皆預其事。其時用人猶循舊格，揆席多由資進。至穆宗踐阼，底定東南，漢閣臣多取勛望，六官中大拜者尟，惟
    單懋謙獨由正卿入閣，時以為榮遇焉。
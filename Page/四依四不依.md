**四依四不依**，[大乘佛教術語](../Page/大乘佛教.md "wikilink")，語出《[大般涅槃經](https://zh.wikipedia.org/wiki/大般涅槃經 "wikilink")》如來性品，「依法不依人。依義不依語。依智不依識。依了義經不依不了義經。\[1\]」，亦見於龍樹菩薩所造《[大智度論](../Page/大智度論.md "wikilink")》。於釋迦佛陀欲示現入涅槃時，告諸比丘：「從今日應依四法。」佛弟子從今已後當依此四法修學，依此四法辨明佛門善知識，依此四法簡別正邪作[師子吼](https://zh.wikipedia.org/wiki/師子吼 "wikilink")，依此四法乃能正修佛菩提道與解脫道，亦依此四法簡別佛陀正法經論。
《大智度論》云：

  - 「依法」者，法有十二部，應隨此法，不應隨人。
  - 「依義」者，義中無諍好惡、罪福、虛實故，語以得義，義非語也。
  - 「依智」者，智能籌量、分別善惡；識常求樂、不入正要。是故言「不應依識」。
  - 「依了義經」者：有一切智人佛第一，一切諸經書中佛法第一，一切眾生中比丘僧第一；布施得大富，持戒得生天——如是等是了
    義經。如說：法師說法有五種利：一者、大富，二者、人所愛，三者、端正，四者、名聲，五者、後得涅槃——是為未了義\[2\]。

## 依法不依人

依法者也就是依於佛所說三藏十二部經典。現世中若人所說法與佛說經律相契合、不相違背，就應當依止法、受持法。\[3\]
若有人有大名聲、大道場，所說法若是非法，則不應信受，當遠離。\[4\]

依法。是法門即是詮教。人是能示詮之人。藉人求皆捨人不依人而往也。\[5\]

## 依義不依語

義解有四。一對相顯實所以名義。二對體彰用義用名義。三對惡論善義利名義。四對因彰果。德義名義。

依義者。真實義中無諍、好惡、罪福、虛實，以語言、文字來闡述真實義，令學人得以實證。但是語言、文字非真，真非語言、文字。如人以指指月以示惑者，惑者視指而不視月，人語之言，我以指指月令汝知之，何看指而不視月。此亦如是，語為義指，語非義也，是以故不應依語。\[6\]

若善男子善女人。隨文字說者墮在邪見。自身失壞第一義諦。亦壞他人令不覺知。\[7\]是以故不應依語。

## 依智不依識

依智者，智能籌量分別善惡。識常求樂不入正要，是故言不應依識。\[8\]\>

謂不唯聽聞而生知足，便不進修法隨法行，然為盡諸漏勤求自內證真諦智。\[9\]

智無分別能決斷故，是以應依。識為了別能起於染著，故不應依。

智是了因。由智顯如故次辨之。\[10\]

## 依了義經不依不了義經

了義經者，一切諸經皆是了義，以依義故，一切法不可說故，菩薩如是名為依了義經。若人於一切經，不能如是依義，是名不了義。何故名不了？是人不了義故，行塵垢道常為所牽；為誰所牽？為聲所牽；了義者不隨於聲，何以故？其義不可說故，菩薩知一切法離諸邊非了相。自在王！依如是義趣法者，一切諸經皆是了義。不如是依者，一切諸經皆是不了義。\[11\]

## 相關經論

《佛說大般泥洹經》，《大般涅槃經》，《大智度論》\[12\]，《大方等大集經》\[13\]，《菩薩善戒經》\[14\]，《成實論》\[15\]，《禪法要解》\[16\]，《注維摩詰經》\[17\]，《瑜伽師地論》\[18\]，《顯揚聖教論》\[19\]

## 註釋

[Category:佛教名數4](https://zh.wikipedia.org/wiki/Category:佛教名數4 "wikilink")
[Category:大乘佛教術語](https://zh.wikipedia.org/wiki/Category:大乘佛教術語 "wikilink")

1.  《大般涅槃經》(CBETA, T12, no. 374, p. 401, b25-p. 402, c10)
2.  《大智度論》(CBETA, T25, no. 1509, p. 125, a24-b16)
3.  《[佛說長阿含經](https://zh.wikipedia.org/wiki/佛說長阿含經 "wikilink")》「若其所言依經．依律．依法者。當語彼言。汝所言是真佛所說。所以者何。我依諸經．依律．依法。汝先所言。與法相應。賢士。汝當受持。廣為人說。」
4.  《[菩薩善戒經卷](https://zh.wikipedia.org/wiki/菩薩善戒經卷 "wikilink")》:「菩薩摩訶薩依法不依人。知法非法。知如是法是佛所說是長老說是眾僧說。若是非法。雖聞佛說心不生信。復有是法非佛所說非長老說非眾僧說。雖非佛說長老僧說。是法相者聞則信受。」
5.  《[攝大乘論疏](https://zh.wikipedia.org/wiki/攝大乘論疏 "wikilink")》
6.  《[大智度論](../Page/大智度論.md "wikilink")》
7.  《[入楞伽經](https://zh.wikipedia.org/wiki/入楞伽經 "wikilink")》
8.  《[大智度論](../Page/大智度論.md "wikilink")》
9.  《[顯揚聖教論](https://zh.wikipedia.org/wiki/顯揚聖教論 "wikilink")》
10. 《[瑜伽論記](https://zh.wikipedia.org/wiki/瑜伽論記 "wikilink")》
11. 《[自在王菩薩經](https://zh.wikipedia.org/wiki/自在王菩薩經 "wikilink")》
12. 《大智度論》：「依法者，法有十二部應隨此法，不應隨人。依義者，義中無諍好惡罪福虛實故。語以得義，義非語也。如人以指指月，以示惑者。惑者視指，而不視月。人語之言，我以指指月，令汝知之。汝何看指，而不視月？此亦如是。語為義指，語非義也，是以故不應依語。依智者，智能籌量，分別善惡。識常求樂，不入正要，是故言不應依識。依了義經者，有一切智人，佛第一。一切諸經書中，佛法第一。一切眾生中，比丘僧第一。布施得大富，持戒得生天，如是等是了義經。如說：法師說法有五種利：一者、大富，二者、人所愛，三者、端正，四者、名聲，五者、後得涅槃，是為未了義」
13. 《大方等大集經·無盡意菩薩品》
14. 《菩薩善戒經》：「菩薩依義不依於字，菩薩聽法不為依字，唯為依義。菩薩摩訶薩依法不依人。知法非法，知如是法，是佛所說是長老說是眾僧說。若是非法，雖聞佛說心不生信。復有是法，非佛所說非長老說非眾僧說，雖非佛說長老僧說，是法相者，聞則信受。菩薩摩訶薩依了義經不依不了義經。依了義者，不可動不可移，了義經者不生疑心。菩薩若於了義經中生疑心者，則可移動。菩薩依智不依識。何以故？修智慧者，名淨智故。是故菩薩解甚深義。雖於深義未得解了，終不生謗。是名菩薩成就四依。菩薩成就如是四依。」
15. 《成實論》：「如經中說依法不依人。有人雖言我從佛聞，若從多識比丘所聞，若從二三比丘所聞，若眾中聞，若從大德長宿邊聞，不以信此人故便受其語。是語若入修多羅中，不違法相，隨順比尼，然後應受。入修多羅者，謂入了義修多羅中。了義修多羅者謂是義趣，不違法相。法相者，隨順比尼。比尼名滅。如觀有為法，常樂我淨，則不滅貪等。若觀有為法，無常苦空無我，則滅貪等。知無常等，名為法相。是應依法不依於人。若說依法則總一切法。是故次說依了義經不依不了義經，了義經者即第三依，謂依於義不依語也。若此語義入修多羅中，不違法相，隨順比尼，是則依止。依智不依識者，識名、識色等法。如經中說，能識故識智，名通達實法。如經中說，如實知色受想行識，故名為智，如實即空。是故識有所得，不應依也。若依於智即是依空。欲通達此上依止故，當習此論。」
16. 《禪法要解》：「從佛聞法而不取相，以法為真法為最上，而依深義不依於語。-{云}-何深義？所謂知諸法空、無相、無作，不生邪見。於義亦不得義，不可得中亦無得相，是依深義不依語言。復次行者依了義經，不依非了義經。了義經者，若能依義，一切諸經皆是了義，義畢竟空，不可說相故，是以諸經皆是了義。若不依義，是人於諸經，皆不了義。所以者何？以無深智，隨逐音聲故，是音聲實相，亦入深義，俱不可說，是名分別了義經不非了義經。復次行者依智而不依識。何以故？行者知是識相，從因緣和合生，無有自性，無色無對不可見，無知無識虛誑如幻，如是知識相，識即為智，是故依智而不依識。行者雖復生識，若識若智而不生著，知識如相，識即為智相。以是智相為眾生說。復次行者依法不依人。何以故？若佛法中實有人者，無有清淨得解脫者，而一切法無我無人，但隨俗故說有人有我，以是故行者依法不依人。所謂法者諸法之性，法性者無生性，是無生性者畢竟空，是畢竟空者不可說者是。何以故？以語說法。法中無語，語中無法，語則是無語相，一切語言非語言相。以是故經說，無示無說是名佛法。」
17. 《注維摩詰經》：「什曰：佛言我泥洹後，當依止四法以為大師，所謂四依法也。明此四法可依止可信受也。依於法不依人者，法謂經教也。當依經法，不可以人勝故，背法依人也。法有二種，一文字語言二義法，莫依語也。義亦有二種，一識所知義二智所知義，識則唯求虛妄五-{欲}-不求實利智，能求實利棄五-{欲}-故。依智所知義不依識所知義，為求智所知義故依智也。智所知義亦有二種，一了義經二不了義經。不了義經如佛說殺父母無罪未分別，是不了義也。若言無明是父，愛是母，生死根本故名父母，斷其本則生死盡，故言殺之無罪既分別是了義經也。復次若佛言佛是人中第一，涅槃是法中第一，如是等皆名了義也。是故當依了義經莫依不了義經。」
18. 《瑜伽師地論》：「-{云}-何菩薩修正四依？謂諸菩薩為求義故，從他聽法，不為求世藻飾文詞。菩薩求義，不為求文。而聽法時雖遇常流言音說法，但依於義恭敬聽受。又諸菩薩如實了知闇說大說，如實知已以理為依，不由耆長眾所知識補特伽羅若佛若僧所說法故，即便信受。是故不依補特伽羅。如是菩薩以理為依，補特伽羅非所依故，於真實義心不動搖，於正法中他緣匪奪。又諸菩薩於如來所，深殖正信深殖清淨，一向澄清淨，唯依如來了義經典，非不了義。了義經典為所依故，於佛所說法毘奈耶不可引奪。何以故？以佛所說不了義經，依種種門辯本性義，猶未決定，尚生疑惑，非了義故。若諸菩薩於了義經不決定者，於佛所說法毘奈耶猶可引奪。又諸菩薩於真證智見為真實，非於聞思，但識法義，非真證智。是諸菩薩如實了知，修所成智，所應知者。非唯聞思所成，諸識所能了達。如實知已，聞如來說最極甚深所有法義，終不誹毀。是名菩薩修正四依。依正四依善修習，故略顯四量。謂所說義，正理，大師修所成慧，真實證智。又諸菩薩一切四依為所依止，精勤發起正加行，故於出要道明了開示無有迷惑。」
19. 《顯揚聖教論》：「所依者，謂四種依，廣說如經。一依法不依眾生，謂若法是如來所說或弟子說十二分教隨學隨轉，不隨眾生所行行學亦不隨轉。二依義不依文，謂若法非飾詞者，所造綺文字句，唯能顯了獨滿清淨鮮白梵行，於此法中恭敬信解。非於能顯顛倒梵行，及不顯了梵行，但飾詞者，所造綺文字句。三依了義經不依不了義經。謂於如來所說相似甚深空性相應隨順諸緣緣起法中不妄執著，如言淺義亦不住自內見取心，唯勤尋究顯了義經。四依智不依識。謂不唯聽聞而生知足，便不進修法隨法行，然為盡諸漏勤求自內證真諦智。」
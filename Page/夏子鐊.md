**夏子鐊**，字鑾坡，號路門，行二，[江蘇](https://zh.wikipedia.org/wiki/江蘇 "wikilink")[揚州府](https://zh.wikipedia.org/wiki/揚州府 "wikilink")[高郵州景賢里人](https://zh.wikipedia.org/wiki/高郵州 "wikilink")，清朝政治人物。

## 生平

咸豐二年（1852年）壬子舉人，同治二年癸亥恩科（1863年）中進士。歷任庶常、翰林院編修，山西鄕試正考官，同治九年八月一日（1870年8月27日）任[四川學政](https://zh.wikipedia.org/wiki/四川學政 "wikilink")\[1\]\[2\]。

## 註釋

[Category:清朝四川學政](https://zh.wikipedia.org/wiki/Category:清朝四川學政 "wikilink") [Category:高郵人](https://zh.wikipedia.org/wiki/Category:高郵人 "wikilink") [Category:咸豐二年壬子科舉人](https://zh.wikipedia.org/wiki/Category:咸豐二年壬子科舉人 "wikilink") [Category:清朝庶吉士](https://zh.wikipedia.org/wiki/Category:清朝庶吉士 "wikilink") [Category:清朝翰林院編修](https://zh.wikipedia.org/wiki/Category:清朝翰林院編修 "wikilink")

1.  《清代朱卷集成》25
2.  『夏子鐊。字路門。一字鑾坡。鄕賢之芳玄孫。幼而岐嶷風度端凝能危坐。終日無倦色。邑耆老高德慶深器之。遊庠後究心實學。問業於[宋茂初及族祖寶晉](https://zh.wikipedia.org/wiki/宋茂初 "wikilink")。因邃於經史。且通天文輿地金石之學。咸豐壬子舉於鄕。嵗暮州牧贈以漕規卻之。明年南宮報罷。遂館京十年。與南皮[張之洞江夏](https://zh.wikipedia.org/wiki/張之洞 "wikilink")[何金壽等齊名](https://zh.wikipedia.org/wiki/何金壽 "wikilink")。癸亥成進士。殿試二甲第二名。欽典庶常。尋授編修。戊辰大考二等。恩賞縀匹。丁卯主試山西。覆命入京。與前輩[錢桂森創設養根文會](https://zh.wikipedia.org/wiki/錢桂森 "wikilink")。瑞安[黃紹基](https://zh.wikipedia.org/wiki/黃紹基 "wikilink")、閩縣[王仁堪](../Page/王仁堪.md "wikilink")皆所造就者也。庚午授四川學政。刻韻辨附文。捐亷印御纂九經殿本四史通解各學以資觀摩。癸酉逢拔萃科。不循故事收厚贄。專務振拔單寒。故是科朝考閱卷大臣咸以川省文風優異。請旨破格多用四人。時朝政漸弛。子鐊度不能伸其志。任滿謝病歸。年猶未及五旬。後左文襄過訪李文忠函招。皆不出。居家閉戸讀書。惟事關地方利害有司造門而請乃出而剴切指陳。性極友愛。弟兄五人。從無疾言遽色。至今子孫猶聚族而居。里有木工詈其父。子鐊聞之曰：吾輩士人忝居四民之首。而化不及於比鄰。是吾過也。召工來爲講大義終日。工泣下。由是善事其父。其感人類如此。生平學以漢儒爲宗。嘗手批十三經廿四史。朱墨爛然。又總纂再續州志。一從實錄。著有《讀經雜志》、《讀史雜志》、《養根書屋詩文稿》待梓。年七十一卒於家』。\[民國\]《三續高郵州志》
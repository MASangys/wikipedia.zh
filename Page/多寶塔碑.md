> 本文内容由[多寶塔碑](https://zh.wikipedia.org/wiki/多寶塔碑)转换而来。


**《多宝塔碑》**是[唐代重要](../Page/唐朝.md "wikilink")[碑刻](https://zh.wikipedia.org/wiki/碑刻 "wikilink")，是[书法](../Page/书法.md "wikilink")中[楷书](../Page/楷书.md "wikilink")代表作品。此碑是[颜真卿](../Page/颜真卿.md "wikilink")书，是为颜真卿早期楷书代表作品，也是[颜体书法的代表帖](https://zh.wikipedia.org/wiki/颜体 "wikilink")\[1\]。

《多寶塔碑》，又稱作《多寶塔感應碑》，全稱為《大唐西京千福寺多寶塔感應碑》，《多寶塔碑》立於[唐玄宗](../Page/唐玄宗.md "wikilink")[天寶十一年](../Page/天宝_\(唐朝\).md "wikilink")（752年）四月二十日，該年顏真卿正值四十四歲，擔任朝議郎尚書，奉旨書寫此碑。《多寶塔碑》的碑文共有三十四行，滿行有六十六個字，全文兩千多字，由相門後裔[南陽岑勳撰文](../Page/南陽郡.md "wikilink")，[越州](https://zh.wikipedia.org/wiki/越州 "wikilink")[徐浩以](https://zh.wikipedia.org/wiki/徐浩_\(唐朝\) "wikilink")[隸書提額](https://zh.wikipedia.org/wiki/隸書 "wikilink")\[2\]，[河南史華刻字](../Page/河南郡.md "wikilink")。碑體總高285公分，寬度102公分，[唐朝](../Page/唐朝.md "wikilink")時立碑於[長安安定坊千福寺](../Page/唐长安城.md "wikilink")，宋代時移到[西安碑林](../Page/西安碑林.md "wikilink")，[清朝](../Page/清朝.md "wikilink")[康熙](../Page/康熙.md "wikilink")年間碑體折斷，現收藏於[西安碑林博物馆](../Page/西安碑林博物馆.md "wikilink")，屬於國寶級文物。

## 碑文

  -
    大唐西京千福寺多寶佛塔感應碑文
    南陽岑勳撰
    朝議郎判尚書武部員外郎琅邪顏真卿書
    朝散大夫檢校尚書都官郎中東海徐浩題額
    粵妙法蓮華，諸佛之祕藏也；多寶佛塔，證經之踴現也。發明資乎十力，弘建在於四依。有禪師法號楚金，姓程，廣平人也。祖父並信著釋門，慶歸法胤。母高氏，久而無姙，夜夢諸佛，覺而有娠。是生龍象之徵，無取熊羆之兆。誕弥厥月，炳然殊相，岐嶷絕於葷茹，髫齔不為童遊。道樹萌芽，聳豫章之楨幹；禪池畎澮，涵巨海之波濤。年甫七歲，居然猒俗，自誓出家，禮藏探經，法華在手。宿命潛悟，如識金環；摠持不遺，若注瓶水。九歲落髮，住西京龍興寺，從僧籙也。進具之年，昇坐講法。頓收珎藏，異窮子之疾走；直詣寶山，無化城而可息。爾後因靜夜持誦，至《多寶塔品》，身心泊然，如入禪定，忽見寶塔，宛在目前。釋迦分身，遍滿空界，行勤聖現，業淨感深。悲生悟中，淚下如雨，遂布衣一食，不出戶庭，期滿六年，誓建茲塔。既而許王瓘及居士趙崇、信女普意善來稽首，咸舍珍財。禪師以為輯莊嚴之因，資爽塏之地，利見千福，默議於心。時千福有懷忍禪師，忽於中夜，見有一水發源龍興，流注千福，清澄泛灩，中有方舟。又見寶塔自空而下，久之乃滅，即今建塔處也。寺內淨人名法相，先於其地，復見燈光，遠望則朙，近尋即滅。竊以水流開於法性，舟泛表於慈航，塔現兆於有成，燈明示於無盡，非至德精感，其孰能與於此？及禪師建言，雜然歡愜，負畚荷插，於櫜於囊，登登憑憑，是板是築。灑以香水，隱以金鎚，我能竭誠，工乃用壯。禪師每夜於築階所，懇誌誦經，勵精行道，眾聞天樂，咸嗅異香，喜歎之音，聖凡相半。至天寶元載，創構材木，肇安相輪。禪師理會佛心，感通帝夢。七月十三日，敕內侍趙思偘求諸寶坊，驗以所夢。入寺見塔，禮問禪師，聖夢有孚，法名惟肖。其日賜錢五十萬、絹千匹，助建修也。則知精一之行，雖先天而不違；純如之心，當後佛之授記。昔漢明永平之日，大化初流；我皇天寶之年，寶塔斯建。同符千古，昭有烈光。於時道俗景附，檀施山積，庀徒度財，功百其倍矣。至二載，敕中使楊順景宣旨，令禪師於花萼樓下迎多寶塔額。遂摠僧事，備法儀，宸卷俯臨，額書下降。又賜絹百疋。聖札飛毫，動雲龍之氣象；天文挂塔，駐日月之光輝。至四載，塔事將就，表請慶齋，歸功帝力。時僧道四部，會逾萬人。有五色雲，團輔塔頂，眾盡瞻睹，莫不崩悅。大哉觀佛之光，利用賓於法王。禪師謂同學曰：「鵬運滄溟，非雲羅之可頓；心遊寂滅，豈愛網之能加？精進法門，菩薩以自強不息。本期同行，復遂宿心。鑿井見泥，去水不遠；鑽木未熱，得火何階？凡我七僧，聿懷一誌，晝夜塔下，誦持法華。香煙不斷，經聲遞續，炯以為常，沒身不替。」自三載每春秋二時，集同行大德四十九人，行法華三昧。尋奉恩旨，許為恒式。前後道場所感舍利凡三千七十粒。至六載，欲葬舍利，豫嚴道場又降一百八粒，畫普賢變，於筆鋒上聯得一十九粒。莫不圓體自動，浮光瑩然。禪師無我觀身，了空求法，先刺血寫《法華經》一部、《菩薩戒》一卷、《觀普賢行經》一卷，乃取舍利三千粒，盛以石函，兼造自身石影，跪而戴之，同置塔下，表至敬也。使夫舟遷夜壑，無變度門，劫算墨塵，永垂貞範。又奉為主上及蒼生寫《妙法蓮華經》一千部、金字三十六部，用鎮寶塔。又寫一千部，散施受持。靈應既多，具如本傳。其載敕內侍吳懷實賜金銅香爐高一丈五尺，奉表陳謝。手詔批云：「師弘濟之願，感達人天；莊嚴之心，義成因果。」則法施財施，信所宜先也。主上握至道之靈符，受如來之法印，非禪師大慧超悟；無以感於宸衷，非主上至聖文明，無以鑒於誠願。倬彼寶塔，為章梵宮。經始之功，真僧是葺；克成之業，聖主斯崇。爾其為狀也，則嶽聳蓮披，雲垂盖偃。下欻崛以踴地，上亭盈而媚空，中晻晻其靜深，旁赫赫以弘敞。礝磩承陛，琅玕綷檻，玉瑱居楹，銀黃拂戶。重簷疊於畫栱，反宇環其璧璫，坤靈贔屭以負砌，天祇儼雅而翊戶。或復肩挐鷙鳥，肘擐修蛇，冠盤巨龍，帽抱猛獸。勃如戰色，有奭其容，窮繪事之筆精，選朝英之偈贊。若乃開扃鐍，窺奧秘，二尊分座，疑對鷲山；千帙發題，若觀龍藏。金碧炅晃，環珮葳蕤。至於列三乘，分八部，聖徒翕習，佛事森羅。方寸千名，盈尺萬象；大身現小，廣座能卑。須彌之容，欻入芥子；寶盖之狀，頓覆三千。昔衡嶽思大禪師，以法華三昧，傳悟天台智者，爾来寂寥，罕契真要。法不可以久廢，生我禪師，克嗣其業，繼明二祖，相望百年。夫其法華之教也，開玄關於一念，照圓鏡於十方，指陰界為妙門，駈塵勞為法侶。聚沙能成佛道，合掌已入聖流。三乘教門，摠而歸一；八萬法藏，我為最雄。譬猶滿月麗天，螢光列宿，山王映海，蟻垤群峰。嗟乎！三界之沈寐久矣。佛以法華為木鐸，惟我禪師，超然深悟。其貌也，嶽瀆之秀，冰雪之姿，果唇貝齒，蓮目月面。望之厲，即之溫，睹相未言，而降伏之心已過半矣。同行禪師，抱玉飛錫，襲衡台之秘躅，傳止觀之精義。或名高帝選，或行密眾師，共弘開示之宗，盡契圓常之理。門人苾菡、如巖、靈悟、淨真、真空、法濟等，以定慧為文質，以戒忍為剛柔，含朴玉之光輝，等旃檀之圍繞。夫發行者因，因圓則福廣；起因者相，相遣則慧深。求無為於有為，通解脫於文字，舉事徵理，含毫強名。偈曰：佛有妙法，比象蓮花。圓頓深入，真靜無瑕。慧通法界，福利恒沙。直至寶所，俱乘大車。（其一）於戲上士，發行正勤。緬想寶塔，思弘勝因。圓階已就，層覆初陳。乃昭帝夢，福應天人。（其二）輪奐斯崇，為章靜域。真僧草創，聖主增飾。中座眈眈，飛詹翼翼。薦臻靈感，歸我帝力。（其三）念彼後學，心滯迷封。昏衢未曉，中道難逢。常驚夜杌，還懼真龍。不有禪伯，誰明大宗？（其四）大海吞流，崇山納壤。教門稱頓，慈力能廣。功起聚沙，德成合掌。開佛知見，法為無上。（其五）情塵雖雜，性海無漏。定養聖胎，染生迷鷇。斷常起縛，空色同謬。簷蔔現前，餘香何嗅？（其六）彤彤法宇，繄我四依。事該理暢，玉粹金輝。慧鏡無垢，慈燈照微。空王可托，本顧同歸。（其七）\[3\]

## 拓本

  - [北京故宮博物院館藏](https://zh.wikipedia.org/wiki/故宮博物院 "wikilink")，《千福寺多寶塔感應碑》\[4\] 北宋拓本
  - 《唐顏真卿多寶塔碑》宋拓本\[5\]
  - 《多寶塔碑》明中期拓本
  - 《多寶塔碑》清初拓本
  - 《多寶塔碑》乾嘉拓本

## 歷代評論

  - 明朝的[王世貞在](https://zh.wikipedia.org/wiki/王世貞 "wikilink")《藝苑卮言》\[6\]說：「《多寶佛塔》結法尤整密，但貴在藏鋒，小遠大雅，不無佐史之恨耳。」
  - 明朝的盛時泰在《蒼潤軒碑跋》\[7\]說到：「魯公書《多寶佛塔碑》最窘束，而世人最喜。」

## 注釋

## 參考文獻

1.  姚建杭 主編，《多寶塔碑》技法精講，紫禁城出版社，2010，ISBN 9787800479670
2.  上海書畫出版社 編，《顏真卿多寶塔碑》，上海書畫出版社，2000，ISBN 7806357157
3.  靳永 著，《顏真卿多寶塔碑》，山東畫報出版社，2015，ISBN 9787547414019
4.  江西美術出版社 編，《中國歷代名碑名帖精選：顏真卿多寶塔碑》，江西美術出版社，2016，ISBN 9787548042143
5.  杜浩 著，《歷代碑帖精粹．唐顏真卿多寶塔碑》，安徽美術出版社，2014，ISBN 9787539846460

## 外部連結

  - [北京故宮博物院－多寶塔碑](http://www.dpm.org.cn/collection/impres/234169.html)
  - [台灣Word－多寶塔碑](http://www.twword.com/wiki/%E5%A4%9A%E5%AF%B6%E5%A1%94%E7%A2%91)
  - [書法空間－多寶塔碑](http://www.9610.com/yzhq/dbtb/)
  - [書法字典－多寶塔碑](http://www.shufazidian.com/ziliao/4387.html)
  - [書法微舍－唐.顏真卿《多寶塔碑》](http://zhan.renren.com/shufaweishe?gid=3674946092067429333&checked=true)
  - [寶華寺－颜真卿的《多宝塔碑》](http://www.baohuasi.org/gnews/2008121/200812186108.html)
  - [世界佛教美術圖說大辭典－多宝塔碑 颜真卿](http://arts.fgs.org.tw/fgs_arts/tw/keyword_search_detail.php?arg=RkRDD7sAk1VsKb1rN1nS9kJarRn8bwJOxT6PgBdw6B%2FxWXeLVF%2B%2FLkaeDwo)
  - [西安碑林博物館](http://www.beilin-museum.com/index.htm)

[Category:唐朝书法碑刻](https://zh.wikipedia.org/wiki/Category:唐朝书法碑刻 "wikilink") [Category:唐朝佛教文物](https://zh.wikipedia.org/wiki/Category:唐朝佛教文物 "wikilink") [Category:西安文物保护单位](https://zh.wikipedia.org/wiki/Category:西安文物保护单位 "wikilink") [Category:西安佛教](https://zh.wikipedia.org/wiki/Category:西安佛教 "wikilink") [Category:西安碑林博物馆](https://zh.wikipedia.org/wiki/Category:西安碑林博物馆 "wikilink") [Category:颜真卿](https://zh.wikipedia.org/wiki/Category:颜真卿 "wikilink") [Category:楷書](https://zh.wikipedia.org/wiki/Category:楷書 "wikilink")

1.
2.  碑額又叫碑頭、碑首，是指碑石頂端的碑名題字，古代的碑額大多是以篆文書寫，所以又稱篆額，此碑是以隸書來提額。
3.
4.  [《千福寺多寶塔感應碑》](http://www.dpm.org.cn/collection/impres/234169.html)
5.  拓本是指，為了保留石刻、石碑、金、銅、玉、磚上所刻的文字、紋飾真跡，用細綿布包綿花沾墨在刻跡上輕拍上墨，再用宣紙覆蓋，轉拓印製成複本的技法；「拓本」又叫墨本、打本或脫本。
6.  [中國哲學書電子化計劃 －《藝苑卮言》](http://ctext.org/wiki.pl?if=gb&res=461182)
7.  [古籍網－《蒼潤軒碑跋》](http://www.bookinlife.net/product-79923.html)
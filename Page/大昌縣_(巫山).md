> 本文内容由[大昌縣 \(巫山\)](https://zh.wikipedia.org/wiki/大昌縣_\(巫山\))转换而来。


**大昌縣**\[1\]，[北周](../Page/北周.md "wikilink")為[宇文泰](../Page/宇文泰.md "wikilink")諱以[泰昌縣改名](https://zh.wikipedia.org/wiki/泰昌縣 "wikilink")，治所即今[巫山縣北](https://zh.wikipedia.org/wiki/巫山縣 "wikilink")[大昌鎮](https://zh.wikipedia.org/wiki/大昌鎮 "wikilink")。[後周置](https://zh.wikipedia.org/wiki/後周 "wikilink")[永昌郡](../Page/永昌郡.md "wikilink")，不久又廢，又廢[北井縣入](https://zh.wikipedia.org/wiki/北井縣 "wikilink")。隋屬[巴東郡](https://zh.wikipedia.org/wiki/巴東郡 "wikilink")\[2\]。唐代武德元年改[信州](https://zh.wikipedia.org/wiki/信州 "wikilink")，又改信州為夔州\[3\]\[4\]。宋代屬[夔州](https://zh.wikipedia.org/wiki/夔州 "wikilink")，端拱元年，自夔州隸[大寧監](https://zh.wikipedia.org/wiki/大寧監 "wikilink")。舊在監南六十里，嘉定八年，徙治水口監\[5\]。元至元二十年（1283年）廢。併入[大寧州](../Page/大寧州.md "wikilink")\[6\]。明洪武十三年復置，屬[夔州府](../Page/夔州府.md "wikilink")\[7\]，後因充軍死徙，并入[大寧縣](https://zh.wikipedia.org/wiki/大寧縣_\(四川省\) "wikilink")。永樂初復置，編户二里。土田。仁善\[8\]。清康熙九年（1670年）廢入[巫山縣](https://zh.wikipedia.org/wiki/巫山縣 "wikilink")\[9\]。

## 註釋

[Category:北周縣份](https://zh.wikipedia.org/wiki/Category:北周縣份 "wikilink") [Category:宋朝縣份](https://zh.wikipedia.org/wiki/Category:宋朝縣份 "wikilink") [Category:元朝縣份](https://zh.wikipedia.org/wiki/Category:元朝縣份 "wikilink") [Category:明朝縣份](https://zh.wikipedia.org/wiki/Category:明朝縣份 "wikilink") [Category:清朝縣份](https://zh.wikipedia.org/wiki/Category:清朝縣份 "wikilink") [Category:重慶古代縣份](https://zh.wikipedia.org/wiki/Category:重慶古代縣份 "wikilink")

1.  『大昌縣。在府城東二百里。本秦漢巫縣地。蜀漢屬宜都郡。晉置建昌縣。又改曰泰昌。屬建平郡。後周改曰大昌。置永昌郡。㝷廢。郡及省北井縣入焉。隋屬巴東郡。唐屬夔州。宋置大寧監。以大昌爲屬縣。元併入大寧州。皇明仍舊。縣改今屬。編户二里。土田。仁善。縣名。泰昌晉名。大昌周名』。\[正德\]《夔州府志》
2.  『大昌後周置永昌郡，尋廢，又廢北井縣入焉。』。《隋書》卷二十九志第二十四地理上-{梁州}-巴東郡
3.  『武德元年，改為信州，領人復、巫山、雲安、南浦、梁山、大昌 、武寧七縣。二年，以武寧、南浦、梁山屬浦州。又改信州為夔州。……大昌。晉分巫、秭歸縣置建昌縣，又改為大昌。隋不改。』。《舊唐書》卷三十九志第十九地理二十道郡國二山南道山南東道夔州下
4.  『夔州雲安郡，下都督府。本信州巴東郡，武德二年更州名，天寶元年更郡名。土貢：紵。錫布、熊、羆、山雞、茶、柑、橘、蜜、蠟。戶萬五千六百二十，口七萬五千。縣四。有府一，曰東陽。奉節，上。本人復，貞觀二十三年更名。有鐵。有永安井鹽官。雲安，上。有鹽官。巫山，中。有巫山。大昌。下。有鹽官。』。《新唐書》卷四十志第三十地理四山南道東道採訪使夔州雲安郡
5.  『大寧監，同下州。開寶六年，以夔州大昌縣鹽泉所建為監。元豐戶六千六百三十一。貢蠟。縣一： 大昌。中下。端拱元年，自夔州來隸。舊在監南六十里，嘉定八年，徙治水口監。』。《宋史》卷八十九志第四十二地理五夔州路大寧監
6.  『大寧州，下。舊大昌縣，宋置監。元至元二十年，升為州，併大昌縣入焉。』。《元史》卷六十志第十二地理三四川等處行中書省夔路
7.  『大昌。府東。洪武十三年十一月置。西有千頃池。又有當陽鎮巡檢司。』。《明史》卷四十三志第十九地理四四川夔州府
8.  『四川大昌縣知縣徐子善奏：洪武四年開設縣治，初有民四百戶。後因充軍死徙。止餘一百戶。并入大寧縣。永樂初仍復大昌縣。重造籍冊。不滿一百戶。遂析丁多之家補之。比年止有五十五戶。內多單丁。而生員吏典驛夫之役。無人可充。田多荒蕪。稅粮失額。乞如陝西漢中府丐縣事例。發徒流人連家属補凑為民。以供徭稅。上命行在刑部、戶部議。右侍郎[施禮](../Page/施禮.md "wikilink")等奏請如所言。以四川湖廣二布政司按察司見問徒流人補。從之』。《宣宗章皇帝實錄》卷六十六宣德五年五月二十九日
9.  『夔州府：要，衝，繁，難。隸川東道。明，府。順治初，沿明制，領州一，縣十二。康熙六年，省大寧入奉節。七年，省新寧入梁山。九年，省大昌入巫山。』。《清史稿》卷六十九志四十四地理十六四川夔州府
> 本文内容由[姜埰](https://zh.wikipedia.org/wiki/姜埰)转换而来。


**姜埰**，[字](../Page/表字.md "wikilink")**如农**，同人私[谥](https://zh.wikipedia.org/wiki/谥 "wikilink")**贞毅**。[山东](https://zh.wikipedia.org/wiki/山东 "wikilink")[莱阳人](https://zh.wikipedia.org/wiki/莱阳 "wikilink")。[明末政治人物](https://zh.wikipedia.org/wiki/明末 "wikilink")。

## 生平

姜泻里之子，[姜垓之兄長](https://zh.wikipedia.org/wiki/姜垓 "wikilink")。[明](https://zh.wikipedia.org/wiki/明 "wikilink")[崇禎四年](https://zh.wikipedia.org/wiki/崇禎 "wikilink")（1631年）[进士](../Page/进士.md "wikilink")，授[密雲知縣](https://zh.wikipedia.org/wiki/密雲 "wikilink")，後迁禮部主事，[崇禎十五年](https://zh.wikipedia.org/wiki/崇禎 "wikilink")（1642年）擢禮科[給事中](https://zh.wikipedia.org/wiki/給事中 "wikilink")，以直言著称，聲績頗佳，與[龚鼎孳](../Page/龚鼎孳.md "wikilink")交善。[崇禎末因屡犯天顏](https://zh.wikipedia.org/wiki/崇禎 "wikilink")，陷刑部獄。崇禎十六年二月出獄，遣戍宣州衛，将赴戍所而都城陷。後著僧装，流寓[蘇州](https://zh.wikipedia.org/wiki/蘇州 "wikilink")，“甲申以後始為詩”\[1\]，购得“醉颖堂”（现苏州[艺圃](../Page/艺圃.md "wikilink")前身），重予修葺後，更名“頤圃”，又名“敬亭山房”，自號“敬亭老兵”，以示不忘故主之心，死後葬于宣州敬亭山下。著有《敬亭集》十一卷。《明史》有傳。\[2\]

## 注釋

## 參考書目

  - （清）[張廷玉等](https://zh.wikipedia.org/wiki/張廷玉 "wikilink")，《明史》，中華書局點校本
  - 《南天痕》卷十九

[Category:明朝密雲縣知縣](https://zh.wikipedia.org/wiki/Category:明朝密雲縣知縣 "wikilink") [Category:明朝禮部主事](https://zh.wikipedia.org/wiki/Category:明朝禮部主事 "wikilink") [Category:明朝给事中](https://zh.wikipedia.org/wiki/Category:明朝给事中 "wikilink") [Category:莱阳人](https://zh.wikipedia.org/wiki/Category:莱阳人 "wikilink") [Category:姜姓](https://zh.wikipedia.org/wiki/Category:姜姓 "wikilink")

1.  [錢澄之](https://zh.wikipedia.org/wiki/錢澄之 "wikilink")：〈敬亭集序〉
2.  《明史·[卷二百五十八](https://zh.wikipedia.org/wiki/s:明史/卷258 "wikilink")》：姜埰，字如農，萊陽人。崇禎四年進士。授密雲知縣，調儀真，遷禮部主事。十五年，擢禮科給事中。
    山陽武舉陳啟新者，崇禎九年詣闕上書，言：「天下三大病。……」捧疏跪正陽門三日，中官取以進。帝大喜，立擢吏科給事中，歷兵科左給事中。劉宗周、詹爾選等先後論之。歙人楊光先訐其出身賤役，及徇私納賄狀。帝悉不究。然啟新在事所條奏，率無關大計。御史王聚奎劾其溺職，帝怒，謫聚奎。以僉都御史李先春議聚奎罰輕，並奪其職。久之，御史倫之楷劾其請託受賕，還鄉驕橫，始詔行勘。未上而啟新遭母憂，埰因劾其不忠不孝，大奸大詐。遂削啟新籍，下撫按追贓擬罪。啟新竟逃去，不知所之。國變後，為僧以卒。
    時帝以寇氛未息，民罹鋒鏑，建齋南城。埰上疏諫，不報。已，陳蕩寇二策，曰明農業，收勇敢。帝善其言。
    初，溫體仁及薛國觀排異己及建言者。周延儒再相，盡反所為，廣引清流，言路亦蜂起論事。忌者乃造二十四氣之說，以指朝士二十四人，直達御前。帝適下詔戒諭百官，責言路尤至。埰疑帝已入其說，乃上言：「陛下視言官重，故責之嚴。如聖諭-{云}-『代人規卸，為人出缺』者，臣敢謂無其事。然陛下何所見而-{云}-？倘如二十四氣蜚語，此必大奸巨憝，恐言者不利己，而思以中之，激至尊之怒，箝言官之口，人皆喑默，誰與陛下言天下事者？」先是，給事中方士亮論密雲巡撫王繼謨不勝任，保定參政錢天錫因夤緣給事中楊枝起、廖國遴，以屬延儒，及廷推，遂得俞旨。適帝有「為人出缺」諭，蓋舉廷臣積習告戒之，非為天錫發也。埰探之未審，謂帝實指其事，倉卒拜疏。而帝於是時方憂勞天下，默告上帝，戴罪省愆，所頒戒諭，詞旨哀痛，讀者感傷。埰顧反覆詰難，若深疑於帝者，帝遂大怒，曰：「埰敢詰問詔旨，藐玩特甚。」立下詔獄考訊。掌鎮撫梁清宏以獄詞上，帝曰：「埰情罪特重。且二十四氣之說，類匿名文書，見即當毀，何故累騰奏牘？其速按實以聞。」時行人熊開元亦以建言下錦衣衛。帝怒兩人甚，密旨下衛帥駱養性，令潛斃之獄。養性懼，以語同官。同官曰：「不見田爾耕、許顯純事乎？」養性乃不敢奉命，私以語同鄉給事中廖國遴，國遴以語同官曹良直。良直即疏劾養性「歸過於君，而自以為功。陛下無此旨，不宜誣謗；即有之，不宜泄。」請並誅養性、開元。養性大懼，帝亦不欲殺諫臣，疏竟留中。會鎮撫再上埰獄，言掠訊者再，供無異詞。養性亦封還密旨。乃命移刑官定罪，尚書徐石麒等擬埰戍，開元贖徒。帝責以徇情骫法，令對狀。乃奪石麒及郎中劉沂春官，而逮埰、開元至午門，並杖一百。埰已死，埰弟垓口溺灌之，乃復蘇，仍繫刑部獄。明年秋，大疫，命諸囚出外收保。埰、開元出，即謁謝賓客。帝以語刑部尚書張忻，忻懼，復禁之獄。十七年二月始釋埰，戍宣州衛。將赴戍所而都城陷。
    福王立，遇赦，起故官。丁父艱，不赴。國變後，流寓蘇州以卒。且死，語其二子曰：「吾奉先帝命戍宣州，死必葬我敬亭之麓。」二子如其言。
**孟養浩**（），字**義甫**，湖廣武昌府咸寧縣人，軍籍，[明朝政治人物](../Page/明朝.md "wikilink")，萬曆進士，官給事中，因疏救[李獻可去職](../Page/李獻可.md "wikilink")。光宗即位，起為[太常寺少卿](../Page/太常寺.md "wikilink")，官至南京刑部侍郎。

## 生平

湖廣鄉試第五名。萬曆十一年（1583年）進士\[1\]\[2\]\[3\]。授行人。擢戶科給事中，遷左給事中。神宗嚴譴[李獻可](../Page/李獻可.md "wikilink")，養浩疏諫，神宗大怒，錦衣衞杖之百，削籍為民，永不敍用，內外交章勸阻方止。光宗立，起為太常寺少卿。半年內遷至南京刑部右侍郎。未上任卒。《明史》有傳\[4\]。

## 家族

曾祖父[孟琢](https://zh.wikipedia.org/wiki/孟琢 "wikilink")，曾任壽官；祖父[孟文英](https://zh.wikipedia.org/wiki/孟文英 "wikilink")；父親[孟機](https://zh.wikipedia.org/wiki/孟機 "wikilink")。母余氏\[5\]。

## 参考文献

[Category:明朝行人司行人](https://zh.wikipedia.org/wiki/Category:明朝行人司行人 "wikilink")
[Category:明朝戶科給事中](https://zh.wikipedia.org/wiki/Category:明朝戶科給事中 "wikilink")
[Category:明朝太常寺少卿](https://zh.wikipedia.org/wiki/Category:明朝太常寺少卿 "wikilink")
[Category:咸宁人](https://zh.wikipedia.org/wiki/Category:咸宁人 "wikilink")
[Category:孟姓](https://zh.wikipedia.org/wiki/Category:孟姓 "wikilink")

1.
2.
3.
4.  《明史·卷233》：孟養浩，字義甫，湖廣咸寧人。萬曆十一年進士。授行人。擢戶科給事中，遷左給事中。帝嚴譴李獻可，養浩疏諫曰：「人臣即至狂悖，未有敢於侮君者，陛下豈真以其侮而罪之耶？獻可甫躋禮垣，驟議鉅典。一字之悞，本屬無心，乃遽蒙顯斥。臣愚以為有五不可。元子天下本，豫教之請，實為宗社計。陛下不惟不聽，且從而罰之，是坐忍元子失學，而敝帚宗社也。不可者一。長幼定序，明旨森嚴，天下臣民既曉然諒陛下之無他矣。然豫教、冊立，本非兩事。今日既遲回於豫教，安知來歲不游移於冊立，是重啟天下之疑。不可者二。父子之恩，根於天性，豫教之請，有益元子明甚。而陛下罪之，非所以示慈愛。不可者三。古者引裾折檻之事，中主能容之。陛下量侔天地，奈何言及宗社大計，反震怒而摧折之，天下萬世謂陛下何如主。不可者四。獻可等所論，非二三言官之私言，實天下臣民之公言也。今加罪獻可，是所罪者一人，而實失天下人之心。不可者五。祈陛下收還成命，亟行豫教。」帝大怒，言冊立已諭於明年舉行，養浩疑君惑眾，殊可痛惡。令錦衣衞杖之百，削籍為民，永不敍用。中外交薦，悉報寢。光宗立，起太常少卿。半歲中遷至南京刑部右侍郎。未之官，卒。
5.
**宋學朱**（），字用晦，[直隸](https://zh.wikipedia.org/wiki/南直隸 "wikilink")[蘇州府](https://zh.wikipedia.org/wiki/蘇州府 "wikilink")[長洲縣](https://zh.wikipedia.org/wiki/長洲縣 "wikilink")（今[江蘇](https://zh.wikipedia.org/wiki/江蘇 "wikilink")[蘇州市](https://zh.wikipedia.org/wiki/蘇州市 "wikilink")）人。明末政治人物。崇禎進士，官至監察御史。崇禎十一年冬，清軍經[居庸關入華北](https://zh.wikipedia.org/wiki/居庸關 "wikilink")，宋學朱巡按[山東](https://zh.wikipedia.org/wiki/山東 "wikilink")，防守[濟南](https://zh.wikipedia.org/wiki/濟南 "wikilink")，城破殉國。

## 生平

崇禎四年（1631年）辛未科進士，授南京[工部](../Page/工部.md "wikilink")[主事](https://zh.wikipedia.org/wiki/主事 "wikilink")，補[禮部](https://zh.wikipedia.org/wiki/禮部 "wikilink")[主事](https://zh.wikipedia.org/wiki/主事 "wikilink")，改雲南道[監察御史](../Page/監察御史.md "wikilink")。為黨人所忌。崇禎十一年冬，清兵破[居庸關南下](https://zh.wikipedia.org/wiki/居庸關 "wikilink")，宋學朱正巡按山東，至[章丘時](https://zh.wikipedia.org/wiki/章丘 "wikilink")，[濟南告急](https://zh.wikipedia.org/wiki/濟南 "wikilink")。學朱急馳前往，上疏求援，[楊嗣昌檄巡撫](../Page/楊嗣昌.md "wikilink")[顏繼祖移師](../Page/顏繼祖.md "wikilink")[德州](https://zh.wikipedia.org/wiki/德州 "wikilink")，督軍[高起潛擁兵](https://zh.wikipedia.org/wiki/高起潛 "wikilink")[臨清不救](https://zh.wikipedia.org/wiki/臨清 "wikilink")。學朱自嘆必死，與布政使[張秉文](../Page/張秉文.md "wikilink")、副使[周之訓](../Page/周之訓.md "wikilink")、[翁鴻業](../Page/翁鴻業.md "wikilink")，參議[鄧謙](../Page/鄧謙.md "wikilink")，鹽運使[唐世熊等守城](https://zh.wikipedia.org/wiki/唐世熊 "wikilink")\[1\]。不久，城陷，學朱偕周之訓力戰南門城上，殉國。濟南知府[苟好善](../Page/苟好善.md "wikilink")、同知[陳虞胤](https://zh.wikipedia.org/wiki/陳虞胤 "wikilink")、通判[熊烈獻](https://zh.wikipedia.org/wiki/熊烈獻 "wikilink")、歷城知縣[韓承宣皆死](https://zh.wikipedia.org/wiki/韓承宣 "wikilink")\[2\]\[3\]。

## 身後

宋學朱戰歿後，長子德寛千里迢迢尋找遺體不得。朝廷亦因此未下恤典。[福王立南京](https://zh.wikipedia.org/wiki/明安宗 "wikilink")，追贈大理寺卿。濟南士民為學朱及韓承宣共建有雙忠祠。康熙時，入名宦祠\[4\]。

## 家族

[宋純仁曾孫](https://zh.wikipedia.org/wiki/宋純仁 "wikilink")。子[宋德宜](../Page/宋德宜.md "wikilink")。

## 參考文獻

### 引文

### 書目

  - 清[張廷玉等](https://zh.wikipedia.org/wiki/張廷玉 "wikilink")，《明史》，中華書局點校本
  - 清乾隆十八年刻本，《長洲縣志》
  - 清道光二十年刻本，《濟南府志》

{{-}}

[Category:崇禎三年庚午科舉人](https://zh.wikipedia.org/wiki/Category:崇禎三年庚午科舉人 "wikilink")
[Category:南京工部主事](https://zh.wikipedia.org/wiki/Category:南京工部主事 "wikilink")
[Category:明朝禮部主事](https://zh.wikipedia.org/wiki/Category:明朝禮部主事 "wikilink")
[Category:明朝監察御史](https://zh.wikipedia.org/wiki/Category:明朝監察御史 "wikilink")
[Category:明朝戰爭身亡者](https://zh.wikipedia.org/wiki/Category:明朝戰爭身亡者 "wikilink")
[Category:長洲人](https://zh.wikipedia.org/wiki/Category:長洲人 "wikilink")
[Category:宋姓](https://zh.wikipedia.org/wiki/Category:宋姓 "wikilink")

1.  《明史·[291卷](https://zh.wikipedia.org/wiki/s:明史/卷291 "wikilink")》：張秉文，字含之，桐城人。祖淳，官參政，事具《循吏傳》。秉文舉萬曆三十八年進士，歷福建右參政，與平海寇李魁奇。崇禎中，歷廣東按察使，右布政使，調山東為左。十一年冬，大清兵自畿輔南下。本兵楊嗣昌檄山東巡撫顏繼祖移師德州，於是濟南空虛，止鄉兵五百，萊州援兵七百，勢弱不足守。巡按御史宋學朱方行部章丘，聞警馳還，與秉文及副使周之訓、翁鴻業，參議鄧謙，鹽運使唐世熊等議守城，連章告急於朝。嗣昌無以應，督師中官高起潛擁重兵臨清不救，大將祖寬、倪寵等亦觀望。大清兵徇下州縣十有六，遂臨濟南。秉文等分門死守，晝夜不解甲，援兵竟無至者。
2.  《明史·[291卷](https://zh.wikipedia.org/wiki/s:明史/卷291 "wikilink")》：明年正月二日，城潰，秉文擐甲巷戰，已被箭，力不能支，死之。妻方、妾陳，並投大明湖死。
    學朱、之訓、謙、世熊及濟南知府苟好善、同知陳虞胤、通判熊烈獻、歷城知縣韓承宣皆死焉，德王由樞被執。秉文贈太常寺卿，之訓、謙光祿卿，承宣光祿少卿，皆建特祠，餘贈卹如制。學朱死，不得屍，疑未實，獨格不予，福王時，贈大理卿。鴻業及推官陸燦不知所終，贈卹亦不及。
3.  《長洲縣志·24卷》38：宋學朱字用晦純仁曾孫少警敏以習小戴禮知名登崇禎四年進士授南京工部主事察廉補禮部改雲南道監察御史侃侃不阿至為黨人所忌十一年本朝兵破居庸關南下適奉命巡按山東至章邱濟南告急學朱急馳至條陳方略上疏求援而巡撫顏匬祖總督高起潛擁兵不救學朱嘆曰此省會重地且有藩王在而守衛單弱乃爾吾無死所矣親率疲弱登陴未幾城䧟偕巡道周之訓力戰南門城上死之長子德寛匍匐千里購屍南門下悉腐胔不可得招魂以殮。
4.  《濟南府志·35卷》18-19：宋學朱，字用晦，南直長洲人。崇禎四年進士，由禮部主事改授御史。十一年，巡按山東。未行，疏劾楊嗣昌、田維嘉、唐世濟、史范熷土、袁鯨，詞甚嚴正。既出京，寄書家人-{云}-：奸黨盈朝，海岱多故，吾此行，誓死報國，勿以為念。是年冬，北兵入關，内外戒嚴，特命中官高起潛督兵應援，巡撫顔繼祖移鎭德州。濟南有兵三千，繼祖攜以自隨，僅留老弱鄉兵五百人及調萊州兵七百人。學朱方巡章邱，聞警疾馳入濟南曰：此省會地，藩封在焉。守備單弱，乃爾吾死是城必矣！先後七上疏求援，及條奏方略。嗣昌為樞輔，寢其奏。未幾，兵薄城下，環三面而營，為長圍守之。攻益急。學朱率巡道周之訓守南門，擐甲登陴，鼓勵將士。用拂郎機火器，圍稍卻。堅壁九晝夜，轉輸乏絕。請德王出帑金犒軍，軍心稍定。正月二日黎明，攻者躡雲梯直上城西北隅，衆皆潰奔。學朱聞變，躍馬循雉堞而西，率親族數十人，持白梓格鬬，兵力單弱，學朱被執，不屈須臾遇害。火燬城樓，骸骼俱燼，小吏柴標僅於城頭得令箭遺衣而已。當是時，高起潛開幕府，握重兵，翺翔東昌、臨清閒，不發一卒援救。及濟南失守，藩封淪陷，聞學朱死，輒委罪學朱以自解。舉朝皆知其罔，畏璫勢莫敢言。特旨以學朱死狀，下撫按察覈。久之，其子德寛匍匐赴濟，尋骸不得，隨伏闕請卹。直隸、山東守臣勘實以聞，尙書徐石麒、白貽清，都御史張瑋、金光宸等合詞言：巡方職非守土，學朱聞警馳入危城，誓以死殉忠，不避難慷嚹陷，義當比御史張銓、王肇坤例，一體增卹。吏部覆如其言。且云御史孤孑一身，不攜妻從敵留半月乃去骨化形消，無從辨識，更為慘酷。擬贈官蔭子如肇坤例。贈大理寺卿。時土人哀思學朱守城節烈，建雙忠祠，與歷城令韓承宣並祀。康熙四十五年重修，又入祀名宦。
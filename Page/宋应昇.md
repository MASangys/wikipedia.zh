**宋应昇**（1578年—1646年），字**元孔**，[明朝](../Page/明朝.md "wikilink")官员。[江西省](../Page/江西省.md "wikilink")[南昌府](../Page/南昌府.md "wikilink")[奉新县](../Page/奉新县.md "wikilink")北乡人。

## 生平

[宋國霖四子](https://zh.wikipedia.org/wiki/宋國霖 "wikilink")，母亲魏氏，弟弟是[宋应星](../Page/宋应星.md "wikilink")。是明代尚书[宋景](../Page/宋景.md "wikilink")曾孙，[宋承庆之孙](https://zh.wikipedia.org/wiki/宋承庆 "wikilink")。少負異材，與弟應星同中萬曆乙卯（1615年）舉人，並登魁選，時號**二宋**。初（1631年）授浙江桐鄉縣令，補任廣東肇慶府恩平[縣令](https://zh.wikipedia.org/wiki/縣令 "wikilink")，旋升高涼郡丞（[同知](https://zh.wikipedia.org/wiki/同知 "wikilink")），再升廣州知府。所至多惠政，有乃祖莊靖（宋景）風。舊志載，公於崇禎甲申（1644年）聞〔國〕難，悲憤即病，眩三年（1646年）因題二絕以見志，後卒以仰藥，時年六十有九。其從容就義，蓋出於天性使然。公生平學術以忠孝為本，其行事及發為文章，大率不外於此。在朝侃侃有大節，歸休後竟臨難勿苟，視死如歸。非其忠孝鬱積於平昔，烏能自信不疑。如是居家油油，內外無間言。

先是，公祖母顧太孺人，食茶數十載，責志以歿，未蒙旌典。公心惻焉，甫鄉薦（中舉），即率弟應星等，哀請各憲，得旌於朝，亟立坊以慰幽靈。官高涼時，政訟平，公取族譜捐資修刻。凡先賢名輩，嘉言鼓行，獨力闡楊，傳述無遺蘊，亦無溢詞。後之留心家乘者，得有所據，以信今而傳後者，皆公力也。其時宋族自元末〔以〕來經數百載，弘治間庄靖公通籍（中進士）后，又經百載，中間如教諭雪坡公時、柳州〔府〕通判塘季公和慶，皆嘗纂輯家乘，藏諸副墨（寫本），而未付梓。宋氏之有刻譜，蓋自公始。贈尚書琴樂公（迪嘉，景之父）葬盤山，公捐買青龍、白虎二山，以護其塋。庄靖公賜瑩寶台庄墓田。頗為附近居入侵佔，墓門牆亦歲久剝落，公捐費盡新垣墉釐剔田地及山來龍刻畫立石。當時豪猾斂跡，至今祖靈尚賴以安。嗚呼，人本乎祖，公其重篤斯義者歟。公娶余妣、肖妣、鹿妣。丈夫子五：士穎與璜補邑凜，孫濂，邑庫〔生〕。曾孫三俊、三依、瑾，俱由廩貢補教諭。世有哲嗣綿延，其非忠孝之遺德。由此卜之，當更有象賢克肖充大門閭，崛起以拔公者矣。公著有《方玉堂詩賦文集》行世，葬本邑法城鄉曾家山，崇祀府、縣鄉賢祠。

## 儿子

  - [宋士穎](https://zh.wikipedia.org/wiki/宋士穎 "wikilink")（1623年—1672年），字茂挺，著有《芄園詩集》。
  - [宋士璜](https://zh.wikipedia.org/wiki/宋士璜 "wikilink")
  - [宋士頵](https://zh.wikipedia.org/wiki/宋士頵 "wikilink")（1634年—1707年），字茂韞，號寓園。
  - [宋士瑣](https://zh.wikipedia.org/wiki/宋士瑣 "wikilink")
  - [宋士融](https://zh.wikipedia.org/wiki/宋士融 "wikilink")

## 参考文献

  - 《南昌郡乘》
  - 《恩平縣誌》
  - 徐曰都《元孔公传》

[Category:奉新人](https://zh.wikipedia.org/wiki/Category:奉新人 "wikilink") [Category:奉新宋氏](https://zh.wikipedia.org/wiki/Category:奉新宋氏 "wikilink") [Category:南明自殺人物](https://zh.wikipedia.org/wiki/Category:南明自殺人物 "wikilink") [Category:1578年出生](https://zh.wikipedia.org/wiki/Category:1578年出生 "wikilink") [Category:1646年逝世](https://zh.wikipedia.org/wiki/Category:1646年逝世 "wikilink") [Category:萬曆四十三年乙卯科舉人](https://zh.wikipedia.org/wiki/Category:萬曆四十三年乙卯科舉人 "wikilink")
**完顏宗憲**（），[完顏撒改之子](https://zh.wikipedia.org/wiki/完顏撒改 "wikilink")，[完顏宗翰](../Page/完顏宗翰.md "wikilink")之弟。字**吉甫**，喜歡讀書，甚賢。

## 生平

宗宪三名阿懒。颁行女直字书，年十六，选入学。[太宗幸学](../Page/金太宗.md "wikilink")，宗宪与诸生俱谒，宗宪进止恂雅，太宗召至前，令诵所习，语音清亮，善应对。侍臣奏曰：“此左副元帅宗翰弟也。”上嗟赏久之。兼通契丹、汉字。未冠，后宗翰伐宋，汴京破，众人争府库取财物，宗宪独载图书以归。朝廷议制度礼乐，往往因仍辽旧，宗宪曰：“方今奄有辽、宋，当远引前古，因时制宜，成一代之法，何乃近取辽人制度哉。”[希尹曰](../Page/完顏希尹.md "wikilink")：“而意甚与我合。”由是器重之。

挞懒、[宗隽唱议以齐地与宋](https://zh.wikipedia.org/wiki/完顏宗雋 "wikilink")，宗宪廷争折之，当时不用其言，其后[宗弼复取河南](https://zh.wikipedia.org/wiki/完顏宗弼 "wikilink")、陕西地，如宗宪策。以捕[宗磐](https://zh.wikipedia.org/wiki/完顏宗磐 "wikilink")、宗隽功。授昭武大将军”修国史，累官尚书左丞。[熙宗从容谓之曰](../Page/金熙宗.md "wikilink")：“响以河南、陕西地与宋人，卿以为不当与，今复取之，是犹用卿言也。卿识虑深远，自今以往，其尽言无隐。”宗宪拜谢，遂摄门下侍郎。

當初熙宗以疑似杀左丞相希尹，久之，察其无罪，深闵惜之，谓宗宪曰：“希尹有大功于国，无罪而死，朕将录用其孙，如之何？”宗宪对曰：“陛下深念希尹，录用其孙，幸甚。若不先明死者无罪，生者何由得仕。”上曰：“卿言是也。”即日复希尹官爵，用其孙[守道为应奉翰林文字](../Page/完顏守道.md "wikilink")。[皇统五年](https://zh.wikipedia.org/wiki/皇统 "wikilink")（1145年），将肆赦，议覃恩止及女直人，宗宪奏曰：“莫非王臣，庆幸岂可有间邪。”遂改其文，使均被焉。转行台平章政事。[天德元年](../Page/天德_\(金朝\).md "wikilink")（1149年），为中京留守、安武军节度使。封河内郡王。改太原尹，进封钜鹿郡王。[正隆](../Page/正隆.md "wikilink")例夺王爵，再迁震武、武定军节度使。

[世宗即位](../Page/金世宗.md "wikilink")，遣使召之，诏曰：“叔若能来，宜速至此，若为[纥石烈志宁](../Page/纥石烈志宁.md "wikilink")、[白彦敬所遏](https://zh.wikipedia.org/wiki/白彦敬 "wikilink")，亦不烦叔忧。”宗宪闻世宗即位，先已弃官来归，与使者遇于中都，遂见上于小辽口，除中都留守，即遣赴任。诏与元帅[完顏彀英](../Page/完顏彀英.md "wikilink")同议军事。明年，改西京留守。八月，改南京。[仆散忠义自行台朝京师](https://zh.wikipedia.org/wiki/仆散忠义 "wikilink")，宗宪摄行台尚书省事。召为太子太师，上谓宗宪曰：“卿年老旧人，更事多矣，皇太子年尚少，谨训导之。”俄拜平章政，太子太师如故。下诏以《太祖实录》赐宗宪及平章政事[完颜元宜](https://zh.wikipedia.org/wiki/完颜元宜 "wikilink")、左丞[纥石烈良弼](https://zh.wikipedia.org/wiki/纥石烈良弼 "wikilink")、判秘书监温王[完顏爽各一本](https://zh.wikipedia.org/wiki/完顏爽 "wikilink")。

[移剌高山奴前为宁州刺史](https://zh.wikipedia.org/wiki/移剌高山奴 "wikilink")，以贪污免，世宗以功臣子孙宗族中无显仕者，以为秘书少监。是时，母丧未除，有司奏其事，宗宪曰：“高山奴傲狠贪墨，不可致之左右。”世宗曰：“朕以其父祖有功耳，既为人如此，岂可玷职位哉。”追还制命，因顾右丞[苏保衡](https://zh.wikipedia.org/wiki/苏保衡 "wikilink")、参政[石琚](../Page/石琚.md "wikilink")曰：“此朕之过举，不可不改，卿等当尽心以辅朕也。”有司言，诸路猛安谋克，怙其世袭多扰民，请同流官，以三十月为考。诏下尚书省议，宗宪乃上议曰：“昔太祖皇帝抚定天下，誓封功臣袭猛安谋克，今若改为迁调，非太祖约。臣谓凡猛安谋克，当明核善恶，进贤退不肖，有不职者，其弟侄中更择贤者代之。”上从其议。进拜右丞相。[大定六年](../Page/大定_\(金朝\).md "wikilink")（1166年） ，完顏宗憲薨逝，當時五十九歲。世宗辍朝，悼惜者久之，下命百官致奠，赙银一千五百两、重彩五十端、绢五百匹。

## 家族

  - 妾：褚红云，原為北宋莘王[趙植的妾](https://zh.wikipedia.org/wiki/趙植 "wikilink")，靖康之變被俘，歸完顏宗憲為妾

## 参考文献

  - 《[金史](../Page/金史.md "wikilink")·[列传第八](https://zh.wikipedia.org/wiki/s:金史/卷70#.E5.AD.90_.E5.AE.97.E6.86.B2 "wikilink")》
  - 《[松漠紀聞](https://zh.wikipedia.org/wiki/s:松漠紀聞 "wikilink")》

[Category:金朝宗室郡王](https://zh.wikipedia.org/wiki/Category:金朝宗室郡王 "wikilink") [Category:金朝中央官员](https://zh.wikipedia.org/wiki/Category:金朝中央官员 "wikilink") [Category:完顏氏](https://zh.wikipedia.org/wiki/Category:完顏氏 "wikilink")
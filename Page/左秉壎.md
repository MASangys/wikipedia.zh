**左秉壎**（），號雅南\[1\]，[廣州駐防](https://zh.wikipedia.org/wiki/廣州 "wikilink")[正黄旗漢軍人](../Page/正黄旗.md "wikilink")\[2\]，同治十二年癸酉科繙譯[舉人](https://zh.wikipedia.org/wiki/舉人 "wikilink")，覆試列二等\[3\]。同治十三年(1874年)甲戌科繙譯進士，候選主事\[4\]。

## 生平

  - 光緒七年（1881年），候補知縣到省試用一年期滿，年富力強，辦事穩練，留於廣西\[5\]\[6\]。
  - 光緒十三年（1887年），署[馬平縣知縣](https://zh.wikipedia.org/wiki/馬平縣 "wikilink")，馬平縣最瘠苦，事繁多盜，安良除暴，實力實心，勤樸隱韻，士民感戴\[7\]\[8\]。任内請頒賜匾額[柳州府北門城樓祀北極佑聖眞君](https://zh.wikipedia.org/wiki/柳州府 "wikilink")\[9\]。
  - 光緒十四年（1888年），署任[貴縣知縣](https://zh.wikipedia.org/wiki/貴縣 "wikilink")\[10\]，修復城垣\[11\]\[12\]\[13\]\[14\]\[15\]。
  - 光緒十五年（1889年），署[永福縣知縣](https://zh.wikipedia.org/wiki/永福縣 "wikilink")，品端才裕，辦事實心\[16\]\[17\]。
  - 光緒十五年（1889年），經猷政績。堪備循良。傳旨嘉奬\[18\]\[19\]。
  - 光緒十五年十二月（1890年），補任[富川縣知縣](https://zh.wikipedia.org/wiki/富川縣 "wikilink")\[20\]\[21\]\[22\]\[23\]\[24\]\[25\]。
  - 光緒十八年（1892年），調補[鎮邊縣知縣](https://zh.wikipedia.org/wiki/鎮邊縣 "wikilink")\[26\]\[27\]。
  - 光緒十八年八月三十日（1892年10月20日），在任病故\[28\]。

## 參考資料

[分類:漢軍正黄旗人](https://zh.wikipedia.org/wiki/分類:漢軍正黄旗人 "wikilink")
[分類:清朝貴縣知縣](https://zh.wikipedia.org/wiki/分類:清朝貴縣知縣 "wikilink")
[分類:清朝馬平縣知縣](https://zh.wikipedia.org/wiki/分類:清朝馬平縣知縣 "wikilink")
[分類:清朝富川縣知縣](https://zh.wikipedia.org/wiki/分類:清朝富川縣知縣 "wikilink")
[分類:清朝鎮邊縣知縣](https://zh.wikipedia.org/wiki/分類:清朝鎮邊縣知縣 "wikilink")
[分類:清朝永福縣知縣](https://zh.wikipedia.org/wiki/分類:清朝永福縣知縣 "wikilink")

1.  (光緒)《歸順直隸州志》(清光緒二十五年刻本)、(民國)《鎮邊縣誌》(廣西通志館藏傳抄本)
2.  《駐粵八旗志》，光緒五年刊本，卷十二，選舉，繙譯進士、舉人，第12-14頁
3.  『上諭此次覆試各省駐防繙譯鄉試舉人，考列一等之王松蔭等二名，二等之左秉壎等四名，三等之存霈等九名，均着其一體會試欽此』《申報》第617號1874年5月5日第3頁
4.  《[申報](https://zh.wikipedia.org/wiki/申報 "wikilink")》第676號，大清同治甲戌五月三十日（7月13日），五月十八日京報全錄，宮門抄：祥麟着以庶吉士用，奎榮着分部行走，左秉壎、王耀喜俱着以主事用。
5.  《申報》第2857號1881年4月17日第4頁：慶裕奏候補令左秉壎試用期滿奉旨吏部知道欽此
6.  《申報》第2872號1881年5月2日第4頁：各省並准其指捐一省試用一年照例甄別留省按班補用等因茲查呈請歸知縣原班之分發省廣試用知縣左秉壎業已到省試用一年期滿據皋兩司出具考語詳請留省補用前來臣查試用知縣左秉壎年富力強辦事穩練應留於廣西遇有缺照例按班補用除將歷部外謹同兩廣總督臣張樹聲附片具奏伏乞聖鑒訓示謹軍機大臣奉旨吏部知道欽此
7.  《申報》第5149號1887年8月18日第11頁：署馬平縣知縣候補知縣左秉壎，廣東駐防進士，勤樸隱韻，署馬平縣缺最瘠苦，事繁多盜，安良除暴，實力實心，士民感戴
8.  『戊戌諭內閣李秉衡奏慎舉府廳州縣賢員一摺。廣西柳州府知府熊壽山、題補梧州府知府陳善均、題補鎮安府知府署桂林府知府蔣兆奎、署梧州府知府候補知府何燿章、候補知府陳如金、袁思韠、署平樂府知府桂林府同知趙慶蕃、桂平縣知縣李宗庚、署歸順州知州思恩縣知縣黃詠沂、署陸川縣知縣補用知縣褚興周、署馬平縣知縣候補知縣左秉壎、宣化縣知縣蕭憲章、調署賀縣知縣興業縣知縣李昶。據李秉衡臚列該員等才守治績。均有可觀。實為該省出色人員。深堪嘉許。著李秉衡飭令該員等益加策勵。勉為循良。毋得始終異轍。用副朝廷激勵人材。振興吏治至意。現月』。《德宗景皇帝實錄》卷之二百四十四光緒十三年六月十二日
9.  《申報》第5272號1887年12月19日第11頁：暫護廣西巡撫二品銜布政使臣李衡跪奏爲神靈顯應籲懇天恩頒賜匾額恭摺仰祈聖鑒事竊據藩司周鶴署臬司葉永元會詳准右江道裕祥移據署馬平縣知縣左秉壎轉據該縣紳士候選訓導陳芝浦等呈稱柳州府北門城樓向祀北極佑聖眞君屢著靈應上年縣屬天久不雨旱象已成經官紳赴廟䖍求渥沛甘霖農田轉歉爲豐秋間時疫流行居良䖍誠禱祝均獲安帖無非神靈默佑所致凡此救時之功德實爲士庶所難忘爲此公請轉詳奏懇欽頒匾額一方以答神貺等情前來臣查各省廟祀正神靈跡昭著例得奏請宸翰裦揚伏查北極佑聖眞君列入頵祀載在會典柳州府北門城樓設位敬祀屢著靈應合無仰懇天恩頒賜匾額以答神庥而順興情出自慈施謹會同兩廣總督臣張之洞恭摺具奏伏乞皇上
10. 『又諭沈秉成奏察舉賢吏請旨嘉勉一摺。廣西太平府知府李世椿、署慶遠府知府陳如金、署平樂府知府黃仁濟、候補知府袁思韠、百色直隸廳同知夏敬頤、龍州同知任玉森、候補通判謝輔成、署永甯州知州柳籛、署武緣縣知縣張棠蔭、署貴縣知縣左秉壎、署灌陽縣知縣褚興周、署柳城縣知縣謝保年、岑溪縣知縣何壽萱、據沈秉成臚列該員等才守政績皆有可觀。殊堪嘉尚。著沈秉成飭令該員等始終勤謹勉為循良。以副朝廷策勵人才至意。現月』。《德宗景皇帝實錄》卷之二百五十七光緒十四年七月十六日
11. 『關隘……馬則隘。一作馬仄隘。在山西一里。縣西北一百七十里。兩山壁立。亂石嵯峨。由此可逹來賓。險要與廖勒隘相侔。清季知縣左秉壎禀請每年冬間均撥勇防守。久廢』。\[民國\]《貴縣志》卷一
12. 『城池……光緒初知縣何昭然倡議重修。七年知縣李宗庚繼之。工將半旋去任。八年至十七年知縣焦肇駿、吕汝棠、左秉壎、孫乃誠繼續修築。歳歉款絀。或成十餘丈數十丈不等。十八年知縣徐炳文增修西北城垣六十餘丈。缺口乃合。以上據梁志府志修』。\[民國\]《貴縣志》卷五
13. 『縣學……覃塘墟義學。光緒間知縣李宗庚、左秉壎均捐銀生息。以充束脩之費。大墟義學光緒間知縣焦肇駿倡設。梁志』。\[民國\]《貴縣志》卷八
14. 『知縣。左秉壎。廣東駐防旗人，繙譯進士。光緒十四年署任』。\[民國\]《貴縣志》卷十五
15. 『光緒六年庚辰。知縣何昭然倡議重修城池。以下新采。咸同間兵燹城基夷爲平地。昭然倡議。由各里按糧額抽捐。重修縣城。其後知縣李宗庚、焦肇駿、吕汝棠、左秉壎、孫乃誠等繼續興築。至十八年城乃合口』。\[民國\]《貴縣志》卷十七
16. 《申報》第5957號1889年11月17日第11頁：署永福縣知縣補用知縣左秉壎品端才裕辦事實心
17. 『爲守兼優盡心民事；署臨桂縣知縣補用知縣張棠蔭持躬廉正任事精强；署懷遠縣知縣柳州府通判趙淶彦少年老成通達治體；賀縣知縣全文炳才長心細辦事勤能；署宣化縣知縣補用知縣褚興周廉能正直瞻識俱優；署永福縣知縣補用知縣左秉壎品端才裕辦事實心』。《申報》第5957號1889年11月17日第11頁
18. 《申報》第5926號1889年10月17日第1頁：補用知縣[褚興周](https://zh.wikipedia.org/wiki/褚興周 "wikilink")、左秉壎，補用知州[許珩等十五員](https://zh.wikipedia.org/wiki/許珩 "wikilink")。據[馬丕瑶稱經猷政績](https://zh.wikipedia.org/wiki/馬丕瑶 "wikilink")。均堪備循良之選。卽着傳旨嘉奬。仍飭令該員等益加奮勉。毋得始勤終怠
19. 『甲子諭內閣馬丕瑤奏整頓吏治秉公舉劾一摺。廣西署桂林府知府黃仁濟、潯州府知府王賡榮、補用知府向萬鑅、明江同知熊繼軒、興業縣知縣李昶、歸順直隸州知州黃詠沂、河池州知州陳師舜、西隆州知州華世熙、左州知州徐炳文、補用知縣張棠蔭、柳州府通判趙淶彥、賀縣知縣徐文炳、補用知縣褚興周、左秉壎、補用知州謝珩等、十五員。據馬丕瑤奏才猷政績。均堪備循良之選。即著傳旨嘉獎。仍飭令該員等益加奮勉。毋得始終異轍。』。《德宗景皇帝實錄》卷之二百七十四光緒十五年九月二十一日
20. 『《富川縣志》卷之一。姓氏。纂修……補用同知直𨽻州富川縣知縣加一級紀錄一次。左秉壎』。\[光緒\]《富川縣志》卷一
21. 『左秉壎。廣州駐防漢軍人。進士。光緒十六年任』。\[光緒\]《富川縣志》卷四
22. 『富水。富川縣。中缺。繁難。楚粤之交。猺獞雜處。府東二百六十里。徵銀五千七百九十四兩。……知縣。左秉壎。漢軍正黄旗人。進士。十五年十二月補』。\[順濟局\]《大清縉紳全書》光緒十六年春廣西省；\[榮祿堂\]《大清縉紳全書》光緒十七年春廣西省
23. 《申報》第6022號1890年1月28日第10頁：又續出有富川縣知縣一缺巳將截取進士試用知縣左秉壎更署
24. 《申報》第5983號1889年12月13日第11頁：馬丕瑶奏請以試用令左秉壎更署富川令奉硃批吏部議奏欽此
25. 《申報》第6674號1891年11月18日第9頁：左秉壎張汝梅胡潤南向必慶什靜遠黄守忠莊常春李勉賢張璧封謝祚舜以上各户各助洋二十元
26. 《申報》第6719號1892年1月2日第11頁：又富川令左秉壎調補鎭邊令奉硃批吏部議奏欽此
27. 《申報》第6737號1892年1月20日第10頁：會詳前來相應仰懇天恩。俯念邊疆要區需才孔亟。准以富川縣知縣左秉壎調補鎭邊縣知縣，於烟瘴要區可收得人之効，如蒙俞允，該員係現任知縣請調知縣銜缺相當毋庸送部引見，所遺富川縣知縣員缺。係内地腹俸選缺廣西現有隱補人員應請扣留外補俟接准部覆再行遴員請補至該員任内奉行住俸只有一件爲報明事光緒十七年六月十一日准户部咨經徵光緒十五年分地丁錢糧初叅未完一分之冨川縣知縣左秉壎應照例罰俸一年光緒十七年五月十一日奉旨此外並無降罰住俸停升等案亦無已經咨叅未准部覆事件合併陳明謹會同兩廣總督臣李瀚章恭摺具陳伏乞皇上聖鑒訓示謹奏奉硃批吏部議奏欽此
28. 《申報》第7159號1893年3月29日第12頁：頭品頂戴廣西巡撫臣張聯桂跪奏爲升補烟瘴要缺知縣恭摺仰祈聖鑒事竊照鎭邊縣知縣左秉壎於光緒十八年八月三十日在任病故應於八月三十日截缺所遺員缺係烟瘴咨調三年俸滿在任候升之缺例應由外揀員調補該縣地處邊徼連越南現値籌辦防務整頓撫綏尤關緊要必須精明幹練熟習邊情能耐烟瘴之員方足以資治理查定例知縣以上官員如遇例應題調簻出及烟瘴地方俱准升調兼行聽該督撫酌量具題又廣西烟瘴州縣缺出令該督撫州縣缺出令該督撫於内地屬員内揀選熟習風土能耐烟瘴之員調補仍照定例毋庸扣定年限
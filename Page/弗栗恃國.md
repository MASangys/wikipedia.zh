> 本文内容由[弗栗恃國](https://zh.wikipedia.org/wiki/弗栗恃國)转换而来。


**弗栗恃國**（[梵語](https://zh.wikipedia.org/wiki/梵語 "wikilink")：वृजि，vṛji或व्रज，vrajá，[巴利語](https://zh.wikipedia.org/wiki/巴利語 "wikilink")：），又譯**佛栗氏國**、**跋耆**\[1\]，**跋闍**\[2\]，印度古國，公元前6世紀的[十六大國之一](https://zh.wikipedia.org/wiki/十六大國 "wikilink")。位于[恆河北部](https://zh.wikipedia.org/wiki/恆河 "wikilink")，領土延伸到今尼泊爾東部。首都[毘舍離](../Page/毘舍離.md "wikilink")。

## 音義

《[善見律毘婆沙](https://zh.wikipedia.org/wiki/善見律毘婆沙 "wikilink")》記載此國王種為[波羅奈國王夫人所生](https://zh.wikipedia.org/wiki/波羅奈 "wikilink")，一對不足月的雙胞胎兄妹，被置器中順江流下，為道人收養，因其“皮薄”而稱為“[離車子](https://zh.wikipedia.org/wiki/離車子 "wikilink")”，後牧牛人繼續收養，因其脚蹋牧童需躲“避”之而稱為“**跋闍**”，二人長大後成婚，統御牧牛人，王種繁衍眾多，建立的城池經三次擴建十分廣大而稱為“[毘舍離](../Page/毘舍離.md "wikilink")”城\[3\]。

## 記載

《[大唐西域記](../Page/大唐西域記.md "wikilink")》：“……至弗栗恃國（北人謂三代恃國。北印度境）。弗栗恃國，周四千餘里，東西長，南北狹。土地膏腴，花果茂盛。氣序微寒，人性躁急，多敬外道，少信佛法。伽藍十餘所，僧徒減千人，大小二乘，兼功通學。天祠數十，外道寔眾。國大都城號占戍挐，多已頹毀。故宮城中尚有三千餘家，若村若邑也。大河東北有伽藍，僧徒寡少，學業清高。……”

## 註釋與引用

[Category:印度帝国及王国](https://zh.wikipedia.org/wiki/Category:印度帝国及王国 "wikilink") [Category:佛教史地](https://zh.wikipedia.org/wiki/Category:佛教史地 "wikilink")

1.  《[摩訶僧祇律](../Page/摩訶僧祇律.md "wikilink")》：爾時世尊與五百比丘俱。到跋耆國毘舍離城。
2.  《[四分律](../Page/四分律.md "wikilink")》：爾時世尊般涅槃後百歲。毘舍離跋闍子比丘。行十事言。是法清淨。
3.  《[善見律毘婆沙](https://zh.wikipedia.org/wiki/善見律毘婆沙 "wikilink")》：「法師曰：我今廣說毘舍離根本因緣。往昔[波羅奈國王王夫人懷妊](https://zh.wikipedia.org/wiki/波羅奈國 "wikilink")。此夫人自知懷妊而白王言。王即供給侍養。皆使調適。期月已滿。即入產堂。若有福德之人。平旦時生。此夫人平旦時。生出肉一段。赤如木槿華。又餘夫人生兒。色如金色。此夫人見傍夫人生兒端正微妙。而生羞恥心。而作是念。若王見諸夫人兒端正。而我生子唯一段肉。無有手足。王設見者必生惡賤。作是念。即取盛貯器中。打金作薄。以朱砂書題。是波羅奈國王夫人所生。蓋覆器頭。以王印印之。以金薄書置器外。送放江中。使人棄已。諸鬼神營護。使無風浪漂沒。
    爾時有一道士。依止牧牛人。住於江邊。此道士清朝往江邊澡洗。遙見此器而念言。我當拾取。此器近已而取。又見金薄書字。復見有王印印之。便開器看。唯見有肉一段。而作是念。若是死肉。久應爛臭。必有異相。即取將歸住處。善舉一處。過半月已而成二片。道士見如是瑞相。安置好處。自爾之後。復經半月。二片各生五胞。又却後半月。一片成男。一片成女。男色如黃金。女色如白銀。道士見如是相已。心生愛重。如自子無異。以慈心力故。兩手拇指。自然出乳。一指飲男。一指飲女。乳入子腹。譬如清水入摩尼珠。內外明徹。道士號兒。名為[離車子](https://zh.wikipedia.org/wiki/離車子 "wikilink")(漢言皮薄。亦言同皮)。
    道士養此二子。極為辛苦。日入聚落乞食。兼為二子覓諸飲食。日晏方還。是時牧牛人。見道士為此二子辛苦如是。來白言。大德。出家人正應行道。何以為此二子妨廢道業。可持乞我。我等為養活。道士言。善哉。於是牧牛人各還。到明日。與諸同伴。平治道路。竪立幢旛。散雜色華。鳴鼓來迎二子。到道士處。白道士言。今此二子。時將去矣。道士答言。善。道士復更付囑。此二子者。有大福德。不可度量。汝等善好料理。當以乳酪生熟酥五種而供養之。若此二子長大。還自共匹對。覓好平博處所。安立住止。可拜男為王。女為夫人。牧牛人等受教勅已。即將還本住處。
    二子漸漸長大。共諸牧牛人兒子。出門遊戲。此二子便以脚蹋牧牛兒。牧牛兒涕泣。還向父母說。此無父母子蹋打我等。父母答言。汝等各自避去。因此戲處。名為**跋闍**(跋闍者漢言避也)。
    二子年至十六。牧牛人見子已長。又見平博地處。縱廣一百由旬。即於中央。起立宅舍。牧牛人以女嫁與男。立為夫婦。即拜男為王。女為夫人。後懷妊一產二兒。一男一女。如是十六倒生兒。諸牧牛人見王子漸多。復各更為開立舍宅。造諸園池。合三十二人宅舍。如是展轉乃至三倒開廣故。名為[毘舍離](../Page/毘舍離.md "wikilink")。此是根本因緣也。」
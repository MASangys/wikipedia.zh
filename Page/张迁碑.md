> 本文内容由[张迁碑](https://zh.wikipedia.org/wiki/张迁碑)转换而来。


[qian.jpg](https://zh.wikipedia.org/wiki/File:qian.jpg "fig:qian.jpg") **《张迁碑》**全称**《汉故-{穀城}-长荡阴令张君表颂》**，刻于[东汉](../Page/东汉.md "wikilink")[中平](../Page/中平.md "wikilink")三年（186年），[明代时于](../Page/明朝.md "wikilink")[东平出土](https://zh.wikipedia.org/wiki/东平 "wikilink")。张迁碑现存于[山东省](https://zh.wikipedia.org/wiki/山东省 "wikilink")[泰安](../Page/泰安市.md "wikilink")[岱庙](https://zh.wikipedia.org/wiki/岱庙 "wikilink")\[1\]。《张迁碑》和《[曹全碑](https://zh.wikipedia.org/wiki/曹全碑 "wikilink")》都为汉末名碑。碑中字体大量渗入[篆体结构](https://zh.wikipedia.org/wiki/篆体 "wikilink")，字型方正，用笔棱角分明，具有齐、直、方、平的特点。整个碑的书风雅拙、质樸。

## 釋文

君諱遷，字公方，陳留己吾人也。君之先出自有周，周宣王中興，有張仲以孝友為行，披覽《詩雅》，煥知其祖。高帝龍興，有張良，善用籌策在帷幕之內，決勝負千里之外，析珪於留。文景之間，有張釋之，建忠弼之謨，帝游上林，問禽狩所有，苑令不對，更問嗇夫，嗇夫事對。於是，進嗇夫為令，令退為嗇夫，釋之議為不可，苑令有公卿之才，嗇夫喋喋小吏，非社稷之重，上從言。孝武時有張騫，廣通風俗，開定畿寓，南苞八蠻，西羈六戎，北震五狄，東勤九夷。荒遠既殯，各貢所有，張是輔漢，世載其德。爰既且于君，蓋其繵縺，纘戎鴻緒，牧守相系，不殞高問。孝弟于家，中謇於朝，治京氏易，聰麗權略，藝於從畋，少為郡吏，隱練職位，常在股肱，數為從事，聲無細聞。徵拜郎中，除穀城長，蠶月之務，不閉四門。臘正之祭，休囚歸賀。八月算民，不煩於鄉。隨就虛落，存恤高年。路無拾遺，犁種宿野。黃巾初起，燒平城市，斯縣獨全。子賤孔蔑，其道區別，尚書五教，君崇其寬。詩云愷悌，君隆其恩。東裡潤色，君垂其仁。邵伯分陝，君懿於棠。晉陽佩瑋，西門帶弦，君之體素，能雙其勳。流化八基，遷蕩陰令。吏民頡頏，隨送如雲，周公東征，西人怨思。奚斯贊魯，考父頌殷。前喆遺芳，有功不書，後無述焉，於是刊石豎表，銘勒萬載，三代以來，雖遠猶近。詩雲舊國，其命惟新。於穆我君，既敦既純，雪白之性，孝友之仁。紀行求本，蘭生有芬。克岐有兆，綏禦有勳，利器不覿，魚不出淵。國之良幹，垂愛在民。蔽沛棠樹，溫溫恭人。乾道不繆，唯淑是親。既多受祉，永享南山，干祿無疆，子子孫孫。惟中平三年，歲在攝提，二月震節，紀日上旬，陽氣厥析，感思舊君，故吏韋萌等僉然同聲，賃師孫興，刊石立表，以示後昆。共用無祚，億載萬年。

[Category:泰安文物](https://zh.wikipedia.org/wiki/Category:泰安文物 "wikilink") [Category:东汉书法碑刻](https://zh.wikipedia.org/wiki/Category:东汉书法碑刻 "wikilink") [Category:隶书](https://zh.wikipedia.org/wiki/Category:隶书 "wikilink") [Category:东平县](https://zh.wikipedia.org/wiki/Category:东平县 "wikilink") [Category:山东书法碑刻](https://zh.wikipedia.org/wiki/Category:山东书法碑刻 "wikilink")

1.  《东平名胜古迹》东平政协文史资料委员会 编，山东肥城印刷厂印刷，1999年12月，内部资料，古代遗迹篇 130页 州城现存重要碑记。
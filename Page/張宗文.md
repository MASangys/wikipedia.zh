**張宗文**，字慕西\[1\]，[山西省](../Page/山西省.md "wikilink")[平定直隸州人](https://zh.wikipedia.org/wiki/平定直隸州 "wikilink")，乾隆二十五年（1760年）庚辰恩科舉人\[2\]，乾隆三十五年六月（1770年）題任[四川](https://zh.wikipedia.org/wiki/四川 "wikilink")[鄰水縣知縣](https://zh.wikipedia.org/wiki/鄰水縣 "wikilink")，“據父老傳聞，猶為第一好官”\[3\]\[4\]\[5\]\[6\]。四十年署[四川](https://zh.wikipedia.org/wiki/四川 "wikilink")[南充縣](../Page/南充縣.md "wikilink")，亦有善政，離任之時，百姓千餘人挽留，送至境外\[7\]、[甘肅](https://zh.wikipedia.org/wiki/甘肅 "wikilink")[渭源縣知縣](https://zh.wikipedia.org/wiki/渭源縣 "wikilink")，皆有善行\[8\]。乾隆五十一年六月（1786年）陞任[湖南](https://zh.wikipedia.org/wiki/湖南 "wikilink")[永州府](https://zh.wikipedia.org/wiki/永州府 "wikilink")[同知](https://zh.wikipedia.org/wiki/同知 "wikilink")\[9\]，卓有政績，嘉慶二年十二月入祀鄉賢祠\[10\]\[11\]\[12\]。

## 註釋

[Category:清朝鄰水縣知縣](https://zh.wikipedia.org/wiki/Category:清朝鄰水縣知縣 "wikilink") [Category:清朝南充縣知縣](https://zh.wikipedia.org/wiki/Category:清朝南充縣知縣 "wikilink") [Category:清朝渭源縣知縣](https://zh.wikipedia.org/wiki/Category:清朝渭源縣知縣 "wikilink") [Category:乾隆二十五年庚辰恩科舉人](https://zh.wikipedia.org/wiki/Category:乾隆二十五年庚辰恩科舉人 "wikilink") [Category:平定人](https://zh.wikipedia.org/wiki/Category:平定人 "wikilink")

1.  《光緒山西通志》卷135
2.  『乾隆二十五年庚辰科鄉試。……。張宗文。永州府同知』。\[光緒十八年\]《平定州志》卷七
3.  《鄰水歷史先進典型人物述評》。鄰水縣黨史地方志辦公室
4.  『鄰山。鄰水縣。中缺。繁難。府東南三百里。……。知縣加一級。張宗文。慕西。山西平定州人。庚辰舉人。三十五年六月題』。\[京都琉璃厰世錦堂本\]《大清縉紳全書》乾隆四十二年秋四川省
5.  『公署……凉亭三間、門房三間、堅白亭一所。以上知縣張宗文修。』（卷一）；『知縣……張宗文。山西平定州人。乾隆庚辰舉人。三十五年任。政簡刑清。民懐吏畏。邑人頌曰「澤潤雷封」』（卷二）。〔道光元年〕《鄰水縣志》
6.  『張宗文。山西平定州人。乾隆庚辰舉人。三十五年任。政簡刑清，民懷吏畏，邑人頌曰「澤潤雷封」，去任時，父老攀輿泣送，如失慈父母，公留別詩四首，有「民不舍予予豈舍，來時容易去時難」之句，可見其真摯矣』。〔道光十五年〕《道光乙未增修鄰水縣志》卷四政績
7.  『張宗文。山西平定州人。乾隆庚辰科舉人。四十年由鄰水縣令署縣篆。治先恩惠。獄無冤滯。誠以待士。約以持身。聽民訟每反覆告諭。必至自認責罰而後已。四十二年仍回本任。父老千餘人詣太守哀懇挽留。拘例不得請。相與環泣於公庭。太守亦為之墮淚。去之日百姓哭餞至境外乃止。』。〔嘉慶〕《南充縣志》卷四政績
8.  『張宗文。字慕西。由舉人厯任四川鄰水、甘肅渭源等縣知縣。陞湖南永甯府同知。居家孝友。居官明練。年十五父嬰疾。卽詣城隍廟默禱。求以身代。居母䘮。廬墓三年。葷稻不御。與弟終身未嘗析炊。令南充時。有謀立紅花行。居奇覬利者。公以不便於民。力卻不允。任鄰水時。有某甲與某乙比鄰而居。素有嫌隙。甲之子往乙山田中斫柴。受傷身死。緝兇未獲。甲指係乙讐殺。乙乃言此甲自殺其子以陷我耳。甲辨訴甚力。乃令各以手按傷試之。量其短長分寸。則乙之五指皆長少許。而甲適與傷痕合。因嚴訊之。果自認殺子圖陷事。邑中頌以爲神。其他善行甚多。不可縷述。平生好學不倦所。刻有《公忍堂制藝》。士林至今楷式焉。祀鄉賢』。『張宗文。乾隆庚辰舉人。官至湖南永州府同知。見宦蹟。居家孝友。母殁。廬墓三年。不茹葷酒。宗族鄉黨推重之。舉入鄉賢祠』\[光緒十八年\]《平定州志》卷八
9.  『零陵。永州府。中缺。衝繁。……。簡缺。理事同知。駐劄江華加一級。張宗文。慕西。山西平定州人。庚辰。五十一年六月陞』。\[西榮慶堂刻本\]《大清縉紳全書》乾隆五十三年春湖南省
10. 『張宗文。本州人。任湖南永州府同知。以政績稱。嘉慶二年入祀鄉賢祠』。《嘉慶重修一統志》卷一百四十九平定直隸州
11. 『丙午。予山西故湖南永州府同知張宗文入祀鄉賢祠。從巡撫[蔣兆奎等請也](https://zh.wikipedia.org/wiki/蔣兆奎 "wikilink")』。《大清仁宗睿皇帝實錄》卷之二十五嘉慶二年丁巳十二月丙申朔
12. 『鄉賢位次共二十七人……清奉政大夫同知湖南永州府事張宗文』。\[光緒十八年\]《平定州志》卷四
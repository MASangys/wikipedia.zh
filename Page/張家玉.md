**张家玉**（），字**玄子**，号**芷园**。[广东](https://zh.wikipedia.org/wiki/广东 "wikilink")[东莞人](https://zh.wikipedia.org/wiki/东莞 "wikilink")。[明末及南明政治人物](../Page/明朝.md "wikilink")。永曆時任兵部尚書，兵敗自盡殉國。

## 生平

少年时好习武艺。十九歲考取[秀才](../Page/秀才.md "wikilink")，为广州儒学[生员](../Page/生员.md "wikilink")。崇祯十六年（1643年），考取進士。[李自成陷京師](../Page/李自成.md "wikilink")，被執。自成败，南归。[隆武時](../Page/隆武.md "wikilink")，授翰林院侍讲，兼编起居注。

弘光元年（1645年）五月，清兵破南京，[弘光帝随即被俘](../Page/弘光帝.md "wikilink")。张家玉逃往[杭州](https://zh.wikipedia.org/wiki/杭州 "wikilink")。闰六月，唐王[朱聿键即位于福州](https://zh.wikipedia.org/wiki/朱聿键 "wikilink")，改元[隆武](../Page/隆武.md "wikilink")，张家玉授翰林院侍讲，兼编[起居注](../Page/起居注.md "wikilink")。七月初一，隆武帝亲征江西，命张家玉为兵科给事中，监督御右营永胜军。十一月，清军围困抚州，张家玉率军驰援，埋伏诱敌，先后在许湾（今江西临川县）、在千金坡大败清军，解抚州之围。

江西淪陷後，张家玉擁立[永曆帝](https://zh.wikipedia.org/wiki/永曆帝 "wikilink")。晉兵部尚書。兵敗投水塘死。永曆帝加贈奉天翼運中興宣猷守正文臣，特進光祿大夫、左國柱、少保兼太子太師武英殿大學士、吏部尚書、增城侯，諡文烈。\[1\]\[2\]

## 著作

有《張文烈公軍中遺稿》1卷、《附錄》1卷、《大易纂義》、《名山集》、《軍中草》、《詞林館課》、《西征集》、《歷代帝王說》等。

## 註釋

## 參考文獻

  - （清）[張廷玉等](https://zh.wikipedia.org/wiki/張廷玉 "wikilink")，《明史》，中華書局點校本

{{-}}

[Category:崇禎九年丙子科舉人](https://zh.wikipedia.org/wiki/Category:崇禎九年丙子科舉人 "wikilink")
[Category:明朝庶吉士](https://zh.wikipedia.org/wiki/Category:明朝庶吉士 "wikilink")
[Category:明朝翰林院侍講](https://zh.wikipedia.org/wiki/Category:明朝翰林院侍講 "wikilink")
[Category:明朝給事中](https://zh.wikipedia.org/wiki/Category:明朝給事中 "wikilink")
[Category:南明人物](https://zh.wikipedia.org/wiki/Category:南明人物 "wikilink")
[Category:明朝兵部尚書](https://zh.wikipedia.org/wiki/Category:明朝兵部尚書 "wikilink")
[Category:明朝東閣大學士](https://zh.wikipedia.org/wiki/Category:明朝東閣大學士 "wikilink")
[Category:南明自殺人物](https://zh.wikipedia.org/wiki/Category:南明自殺人物 "wikilink")
[Category:东莞人](https://zh.wikipedia.org/wiki/Category:东莞人 "wikilink")
[Category:張姓](https://zh.wikipedia.org/wiki/Category:張姓 "wikilink")
[Category:諡文烈](https://zh.wikipedia.org/wiki/Category:諡文烈 "wikilink")

1.  《明史·列傳第一百六十六》：張家玉，字-{元}-子，東莞人。崇禎十六年（1643年）進士。改庶吉士。[李自成陷京師](../Page/李自成.md "wikilink")，被執。上書自成，請旌己門為：「翰林院庶吉士張先生之廬」，而褒恤[范景文](../Page/范景文.md "wikilink")、[周鳳翔等](https://zh.wikipedia.org/wiki/周鳳翔 "wikilink")，隆禮[劉宗周](../Page/劉宗周.md "wikilink")、[黃道周](https://zh.wikipedia.org/wiki/黃道周 "wikilink")，尊養[史可程](https://zh.wikipedia.org/wiki/史可程 "wikilink")、[魏學濂](https://zh.wikipedia.org/wiki/魏學濂 "wikilink")。自稱[殷人從](https://zh.wikipedia.org/wiki/殷 "wikilink")[周](https://zh.wikipedia.org/wiki/周 "wikilink")，願學[孔子](https://zh.wikipedia.org/wiki/孔子 "wikilink")，稱自成大順皇帝。自成怒，召之入，長揖不跪。縛午門外三日，復脅之降，怵以極刑，卒不動。自成曰：「當磔汝父母！」乃跪。時其父母在[嶺南](https://zh.wikipedia.org/wiki/嶺南 "wikilink")，家玉遽自屈，人咸笑之。
    賊敗南歸。[阮大鋮等攻家玉薦宗周](../Page/阮大鋮.md "wikilink")、道周於賊，令收人望，集群黨。家玉遂被逮。明年，南都失守，脫歸。從唐王入福建，擢翰林侍講，監[鄭彩軍](https://zh.wikipedia.org/wiki/鄭彩 "wikilink")。出杉關，謀復江西，解撫州之圍。
    順治三年，風聞大兵至，彩即奔入關，家玉走新城。大兵來攻，出戰，中矢，墮馬折臂，走入關。令以右僉都御史巡撫廣信。廣信已失，請募兵惠、潮，說降山賊數萬，將赴贛州急。會大兵克汀州，乃歸東莞。
    四年，家玉與舉人[韓如璜結鄉兵攻東莞城](https://zh.wikipedia.org/wiki/韓如璜 "wikilink")，知縣[鄭霖降](https://zh.wikipedia.org/wiki/鄭霖 "wikilink")，乃籍前尚書[李覺斯等貲以犒士](https://zh.wikipedia.org/wiki/李覺斯 "wikilink")。甫三日，大兵至，家玉敗走。奉表永明王，進兵部尚書。無何，大兵來擊，如璜戰死，家玉走西鄉。祖母陳、母黎、妹石寶俱赴水死。妻彭被執，不屈死，鄉人殲焉。西鄉大豪[陳文豹奉家玉取新安](https://zh.wikipedia.org/wiki/陳文豹 "wikilink")，襲東莞，戰赤岡。未幾，大兵大至，攻數日，家玉敗走鐵岡，文豹等皆死。
    覺斯怨家玉甚，發其先壟，毀及家廟，盡滅家玉族，村市為墟。家玉過故里，號哭而去。道得眾數千，取龍門、博羅、連平、長寧，遂攻惠州，克歸善，還屯博羅。大兵來攻，家玉走龍門，復募兵萬餘人。家玉好劍擊，任俠，多與草澤豪士游，故所至歸附。乃分其眾為龍、虎、犀、象四營，攻據增城。
    十月，大兵步騎萬餘來擊。家玉三分其兵，掎角相救，倚深溪高崖自固。大戰十日，力竭而敗，被圍數重。諸將請潰圍出，家玉嘆曰：「矢盡砲裂，欲戰無具；將傷卒斃，欲戰無人。烏用徘徊不決，以頸血濺敵人手哉！」因遍拜諸將，自投野塘中以死，年三十有三。明年，永明王贈家玉少保、武英殿大學士、吏部尚書、增城侯，諡文烈。其父[張兆龍猶在](https://zh.wikipedia.org/wiki/張兆龍 "wikilink")，以子爵封之。
2.  『公諱家玉，字玄子，號芷園，系封增城侯體乾公之長子也，生於萬曆乙卯年十二月十三日辰時。元配一品侯夫人彭氏。由崇禎丙子科鄉試《易經》中式第三十七名，崇禎癸未科會試中式第一百九名，初授翰林院庶吉士，升兵科給事中兼翰林院侍講，欽命監軍便宜行事，特賜正大光明銀印，累升禮兵二部左侍郎。丙戌虜騎入粵，大舉叉師恢復。丁亥冬十月殉難增城，蒙恩加贈奉天翼運中興宣猷守正文臣，特進光祿大夫、左國柱、少保兼太子太師武英殿大學士、吏部尚書，追封增城侯諡文烈。己丑年八月十五日奉樞葬於將軍嶺牛眠石亥向之原。永曆己丑年八月十五日世襲錦衣衛指揮使加都督府同知胞弟家珍立石。欽差戶部浙江司主事[陳子履諭祭](https://zh.wikipedia.org/wiki/陳子履 "wikilink")。欽差兵部武庫司主事[倫鳳翔諭葬](https://zh.wikipedia.org/wiki/倫鳳翔 "wikilink")。東莞知縣[凌玄渠](https://zh.wikipedia.org/wiki/凌玄渠 "wikilink")、縣丞蘇之攢、主簿張聯標、典史劉曰藻同督造。』。《皇明追封增城侯諡文烈張公墓》碑
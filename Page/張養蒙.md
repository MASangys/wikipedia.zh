**張養蒙**（），字**叔亨**，號**見冲**，[山西](https://zh.wikipedia.org/wiki/山西 "wikilink")[澤州人](https://zh.wikipedia.org/wiki/澤州 "wikilink")，[明朝政治人物](../Page/明朝.md "wikilink")。萬曆丁丑進士，由[庶吉士授禮科](../Page/庶吉士.md "wikilink")[給事中](https://zh.wikipedia.org/wiki/給事中 "wikilink")，多有建言。官至戶部侍郎。

## 生平

山西鄉試第三名，萬曆五年（1577年）登丁丑科進士\[1\]\[2\]。改翰林院[庶吉士](../Page/庶吉士.md "wikilink")\[3\]，历官[通政使司](https://zh.wikipedia.org/wiki/通政使司 "wikilink")[吏科](https://zh.wikipedia.org/wiki/吏科 "wikilink")[左给事中](https://zh.wikipedia.org/wiki/左给事中 "wikilink")、[工科](https://zh.wikipedia.org/wiki/工科 "wikilink")[都給事中](https://zh.wikipedia.org/wiki/都給事中 "wikilink")、[河南布政使司](https://zh.wikipedia.org/wiki/河南布政使司 "wikilink")[右參政](https://zh.wikipedia.org/wiki/右參政 "wikilink")、[太僕寺](https://zh.wikipedia.org/wiki/太僕寺 "wikilink")[少卿](https://zh.wikipedia.org/wiki/少卿 "wikilink")、[左副都御史等職務](https://zh.wikipedia.org/wiki/左副都御史 "wikilink")。官至戶部右侍郎。[萬曆三十年](https://zh.wikipedia.org/wiki/萬曆 "wikilink")（1602年）三月初二日，[神宗以](../Page/明神宗.md "wikilink")“今帑藏空虛，邊餉告急，[戶部堂官互相嫌疑推委](https://zh.wikipedia.org/wiki/戶部 "wikilink")，借詞告病，不肯代君分憂，誤軍國大事”為由，勒命养蒙與[户部尚书陳蕖同时致仕](https://zh.wikipedia.org/wiki/户部尚书 "wikilink")。卒于家。《明史》有传\[4\]。

## 著作

張養蒙與[孫丕揚交好](https://zh.wikipedia.org/wiki/孫丕揚 "wikilink")，撰《五德之运考》。有《張毅敏集》。

## 家族

曾祖父張擴；祖父張穩；父張四維，儒官。母薛氏\[5\]。

## 参考文献

[Category:明朝庶吉士](https://zh.wikipedia.org/wiki/Category:明朝庶吉士 "wikilink")
[Category:明朝吏科給事中](https://zh.wikipedia.org/wiki/Category:明朝吏科給事中 "wikilink")
[Category:明朝工科都給事中](https://zh.wikipedia.org/wiki/Category:明朝工科都給事中 "wikilink")
[Category:明朝河南布政使司參政](https://zh.wikipedia.org/wiki/Category:明朝河南布政使司參政 "wikilink")
[Category:明朝太僕寺少卿](https://zh.wikipedia.org/wiki/Category:明朝太僕寺少卿 "wikilink")
[Category:明朝副都御史](https://zh.wikipedia.org/wiki/Category:明朝副都御史 "wikilink")
[Category:晋城人](https://zh.wikipedia.org/wiki/Category:晋城人 "wikilink")
[Category:張姓](https://zh.wikipedia.org/wiki/Category:張姓 "wikilink")
[Category:諡毅敏](https://zh.wikipedia.org/wiki/Category:諡毅敏 "wikilink")

1.
2.
3.  《明神宗顯皇帝實錄·卷之六十二》：萬歷五年五月壬寅
    先是，大學士張居正等請考選庶吉士日期，命定期十五日。至是，取沈自邠、顧紹芳、楊起元、敖文禎、姚岳祥、楊德政、萬象春、張鼎思、莊履豐、馮琦、費尚伊、何雒書、史繼宸、甘雨、陸可教、李植、張志、馬象乾、林休徵、張養蒙、高尚忠、馮夢禎、汪言臣、張文熙、-{余}-繼登、曹一鵬、王國、吳堯弼卷進呈，命俱改庶吉士，與一甲進士沈懋學等俱送翰林院讀書。
4.  《明史·卷235》：張養蒙，字泰亨，澤州人。萬曆五年進士。選庶吉士，歷吏科左給事中。少負才名，明習天下事。居言職，慷慨好建白。以南北多水旱，條上治奸民、恤流民、愛富民三事，帝嘉納之。錦衣都指揮羅秀營僉書，兵部尚書王遴格不行，失歡權要而去，秀竟夤緣得之。養蒙疏發其狀，事具遴傳。御史高維崧等言事被謫，養蒙偕同官論救，復特疏訟之，忤旨，奪俸。尋遷工科都給事中。都御史潘季馴奏報河工，養蒙上言曰：「二十年來，河幾告患矣。當其決，隨議塞，當其淤，隨議濬，事竣輒論功。夫淤決則委之天災而不任其咎，濬塞則歸之人事而共蒙其賞。及報成未久，懼有後虞，急求謝事，而繼者復告患矣。其故皆由不久任也。夫官不久任，其弊有三：後先異時也，人己異見也，功罪難執也。請倣邊臣例，增秩久任，斯職守專而可責成功。」帝深然之。有詔潞安進綢二千四百匹。未幾，復命增五千。養蒙率同官力爭，且曰：「從來傳奉織造，具題者內臣，擬旨者閣臣，抄發者科臣。今徑下部，非祖制。」不從。出為河南右參政。尋召為太僕少卿，四遷左副都御史。二十四年極諫時政闕失，言：邇來殿廷希御，上下不交。或疑外臣不可盡信，或疑外事未可盡從。君臣相猜，政事積廢。致市猾得以揣意旨，左右得以播威權。惟利是聞，禍將胡底。謹以三輕二重之弊為陛下陳之。一、部院之體漸輕。或虛其位而不補，或用其人而不任。如冬官一曹，亞卿專署，已為異事，乃冢宰何官，數月虛位。法司議劉世延罪，竟爾留中，主事劉冠南疏入即發。何小臣聽而大臣不聽，單疏下而公疏不下哉！以至戶曹三疏諫開礦，臣院九疏催行取，皆置不報。議大事則十疏而九不行，遇廷推則十人而九不用。夫大臣師表百僚，奈何輕之至此。一、科道之職漸輕。五科都給事中久虛不補，御史曹學程一繫不釋，考選臺諫，屢請屢格，乃至服闋補任，亦皆廢閣。是不欲言路之充也。夫政無缺失，何憚人言。徒使唯諾風成，謇諤意絕，國是將何定乎？一、撫按之任漸輕。如開礦一事，撫按有言，咸蒙切責。於是鄭一麟以千戶而妄劾李盛春。夫閽人、武弁得以制巡撫之命，紀綱不倒置乎？一璫得志，諸璫效尤，撫按斂手，何有於監司？從此陛下之赤子將無人拊循矣。一、進獻之途漸重。下僚捐俸，儒士獻資，名為助工，實懷覬幸。甚者百戶王守仁以謀復世爵，妄搆楚府，而使陛下恩薄於懿親；主簿張以述以求復舊秩，妄獻白鹿，而使陛下德損於玩物。部臣糾之不聽，言官糾之不聽，業已明示好惡，大開受獻之門。將見媚子宵人投袂競起，今日獻靈瑞，明日貢珍奇，究使敗節文官、僨軍武帥，憑藉錢神，邀求故物，不至如嘉靖末年之濁亂不止也。一、內差之勢漸重。中使紛然四出，乞請之章無日不上，批答之旨無言不溫。左右藉武弁以營差，武弁藉左右以網利，共搆狂言，誑惑天聽。陛下方厭外臣沮撓，謂欲辦家事，必賴家奴，於是有言無不立聽。豈武弁皆急君，而朝紳盡誤國乎？今奸宄實繁有徒。採礦不已，必及採珠；皇店不止，漸及皇莊。繼而營市舶，繼而復鎮守，內可以謀坐營，外可以謀監軍。正德敝風，其鑒不遠。凡此三輕二重，勢每相因，德與財不並立，中與外不兩勝，惟陛下早見而速圖之。不報。又明年六月，兩宮三殿繼災。養蒙復上疏曰：「近日之災，前古未有。自非君臣交儆，痛革敝風，恐虛文相謾，大禍必至。臣請陛下躬謁郊廟，以謝嚴譴；立御便殿，以通物情；早建國本，以繫人心；停銀礦、皇店之役，杜四海亂階；減宦官宮妾之刑，弭蕭牆隱禍。然此皆應天實事，猶非應天實心也。罪己不如正己，格事不如格心。陛下平日成心有四。一曰好逸。朝享倦於躬臨，章奏倦於省覽。古帝王乾健不息，似不如此。一曰好疑。疑及近侍，則左右莫必其生；疑及外庭，則僚寀不安於位。究且謀以疑敗，奸以疑容。古帝王至誠馭物，似不如此。一曰好勝。奮厲威嚴以震羣工，喜諂諛而惡鯁直，厭封駁而樂順從。古帝王予違汝弼，似不如此。一曰好貨。以聚斂為奉公，以投獻為盡節。古帝王四海為家，似不如此。願陛下戒此四者，亟圖更張，庶天意可回，國祚可保。」帝亦不省。尋遷戶部右侍郎。時再用師朝鮮，命養蒙督餉。事寧，予一子官。三十年，尚書陳蕖稱疾乞罷。詔養蒙署事。會養蒙亦有疾在告，固辭。給事中夏子陽劾其托疾，遂罷歸。卒於家。天啟初，賜諡毅敏。
5.
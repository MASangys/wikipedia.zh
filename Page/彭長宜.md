**彭長宜**（），字德符，明末官員。[浙江](https://zh.wikipedia.org/wiki/浙江 "wikilink")[海鹽縣人](https://zh.wikipedia.org/wiki/海鹽縣 "wikilink")。

## 生平

御史[彭宗孟](../Page/彭宗孟.md "wikilink")之子。崇禎十六年（1643年）中癸未科三甲進士。授[南直隸](https://zh.wikipedia.org/wiki/南直隸 "wikilink")[上海縣知縣](https://zh.wikipedia.org/wiki/上海縣 "wikilink")，勤政愛民。[福王即位](../Page/弘光帝.md "wikilink")，形勢混亂。[弘光](../Page/弘光.md "wikilink")元年（清[順治二年](https://zh.wikipedia.org/wiki/順治 "wikilink")，1645年），[南京城](../Page/南京城.md "wikilink")破。彭長宜掛印還鄉，絕食而死。\[1\]一說其命家屬回鄉，自己則發誓與城池共存亡。不久，聽說清廷派遣的安撫使即將到來，即閉戶自縊殉國。\[2\]光緒《海鹽縣志》有傳。

## 注釋

## 參考書目

  - 《閱世編》，葉夢珠。
  - 《海鹽縣志》，[王彬](https://zh.wikipedia.org/wiki/王彬 "wikilink")、[徐用仪](../Page/徐用仪.md "wikilink")，清光緒三年（1877年），蔚文書院 刻本。
  - 《上海縣志》

{{-}}

[Category:明朝上海縣知縣](https://zh.wikipedia.org/wiki/Category:明朝上海縣知縣 "wikilink") [Category:南明官员](https://zh.wikipedia.org/wiki/Category:南明官员 "wikilink") [Category:死于绝食的南明人物](https://zh.wikipedia.org/wiki/Category:死于绝食的南明人物 "wikilink") [Category:海鹽彭氏](https://zh.wikipedia.org/wiki/Category:海鹽彭氏 "wikilink")

1.  《海鹽縣志·卷十五·人物傳》頁七十四：彭長宜，字德符，御史宗孟長子。與弟期生同舉萬厯乙卯浙榜。久困禮闈，少司寇蔡奕琛奏舉賢良方正，被徵不應。當北至京口，遊金焦，南涉越海，登普陀，即秦駐雲岫佳節，亦必登臨。凡所遊厯，必紀之，以詩抒其懷抱。崇禎癸未始成進士，授上海知縣。上海宦室豪奴倡亂，于川沙各攻圍焚劫主家，吳中撫道發兵擊殺，數百兵屯海上，濫誅不已。長宜聞變，單車之任，安撫百姓已定，乃申臺司，請撤兵。民間訟獄，其以黨亂相訐告者，請皆下縣，審別真偽，寃者雪之，誣者坐之，保全甚眾。逋賦數十萬，次第清其乾沒，盡却耗羨，無錙銖溢。勸諭士民，與其糜金錢以供皂隸之魚肉，不若以追呼敲朴之費，盡登之正供，則官民兩利。由是，士民爭先樂輸，課額畢登，不笞一人，人以為前此所未有。大小之獄，必得其情，未嘗偏聽，請託之情遂絕。性仁慈，即胥隸不妄加撻人，亦不忍欺之。俸入不敷載米家中以自給大旱步禱，憂形於色。小舟徧入村落，察其成災者，請命于上，得蠲賦，邑中莫不感泣。歲餘，訟獄亦稀。日進諸生，談文講學，名流滿座。士類有東海聖人之目。巡按采之，首疏薦于朝。南都失守，解印歸里。遇兵豐山下，傷脰垂絕。舁歸，悲痛不食，扼吭而卒。上海之民聞之，無不垂涕，爲之立祠禱祀不衰，請于督學，入名宦祠。蓋德政之入人者深至易代而民不能忘如此。
2.  《閱世編·卷四》：令君彭長宜，字德符，浙江海鹽人也。成崇禎癸未進士。甲申夏，來令上海，謙和下士，慈惠愛民。凡署中器用、服食，並給俸薪銀平買，或至家鄉運至，絲毫不擾民間，即日用汲泉，例有水夫供給。公曰：「水夫，亦吾民也，何故而日索其汲？」乃計擔而酬之值，故當時有不食上洋勺水之謠。先是差役借勢擾民，胥吏舞文亂法，自公下車，即集眾諭之曰：「吾來作令，誓不取民間一文。若輩不能藉衙門作生計矣，願留者供役，欲去者聽習他業，毋令父母妻子共受饑寒。」眾咸感激，矢志效命，不敢欺，亦不忍欺也。故日刁訟，自公臨讞，委曲諭之以情理，無不嘆服，而里胥役蠹，侵糧抗法，公不施鞭朴而輸將惟恐後期。以德化民，向聞其語，至是始見其人。時南中福藩新立，四鎮擁眾跋扈，各遣員役坐派地方督餉。至上海有橫索經承酒食貨賂者，公奮起力爭，義形於色，員役亦服公之廉惠，相率斂威而去。撫院祁公彪佳有真切愛民之手札，代巡周公一敬有東海聖人之獎勵，非虛語也。時權相馬瑤草士英建議：凡童生應試者，令納銀三兩，免其府縣錄送，竟赴學臣考試，公念貧士無由進取，乃親試文理優長者，拔取二三十名，捐俸代為輸納，匯冊送學使者。會學臣未及按試，而大兵已下金陵，弘光帝出走，公聞報即集諸童之納銀者，悉給還之。隨令家屬歸里，誓與城社同亡。聞安撫使將至，公即閉戶自經。學博陶公鑄，公之同鄉湖州人也，急走解之，百端慰諭，扶之偕歸。公乃徒步出郭，百姓倉卒追送者，不可勝數，授以騎乘之，贈以贐不納，闔縣如失慈母。其後大兵入浙，抵海鹽，公曰：「吾為令不能與城俱亡，悔之無及，今日猶得死於故主之土。」遂不食而卒。順治中，邑人慕公不置，肖像奉祠於城隍之東偏，即今玉皇閣下面東遺像是也。
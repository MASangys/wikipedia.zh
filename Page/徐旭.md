**徐旭**（），字**孟昭**，一字**孟德**，[江西](https://zh.wikipedia.org/wiki/江西 "wikilink")[乐平县人](https://zh.wikipedia.org/wiki/乐平县 "wikilink")，[明朝](../Page/明朝.md "wikilink")政治人物。

## 生平

徐旭于[洪武](../Page/洪武.md "wikilink")十八年（1385年）考中二甲第三十五名[进士](../Page/进士.md "wikilink")。授河南道[监察御史](https://zh.wikipedia.org/wiki/监察御史 "wikilink")，改礼科[给事中](https://zh.wikipedia.org/wiki/给事中 "wikilink")，因忤旨降[涿州訓導](https://zh.wikipedia.org/wiki/涿州 "wikilink")，進[鳳陽教諭](https://zh.wikipedia.org/wiki/鳳陽 "wikilink")，擢安王府紀善，薦升知州，又入直史館，出為[吏部](../Page/吏部.md "wikilink")考功司員外郎。

[永乐帝即位](../Page/明成祖.md "wikilink")，参修《太祖高皇帝实录》，升[国子监](../Page/国子监.md "wikilink")[祭酒](https://zh.wikipedia.org/wiki/祭酒 "wikilink")。坐事改云南布政司参议，未行，帝以旭有文学，改翰林院修撰，命考礼部会试。暴病卒于试院。其为人方正刚直、清正谨慎。存有文集。\[1\]\[2\]\[3\]

## 参考文献

{{-}}

[Category:徐姓](https://zh.wikipedia.org/wiki/Category:徐姓 "wikilink") [Category:乐平人](https://zh.wikipedia.org/wiki/Category:乐平人 "wikilink") [Category:明朝监察御史](https://zh.wikipedia.org/wiki/Category:明朝监察御史 "wikilink") [Category:明朝给事中](https://zh.wikipedia.org/wiki/Category:明朝给事中 "wikilink") [Category:明朝国子监祭酒](https://zh.wikipedia.org/wiki/Category:明朝国子监祭酒 "wikilink") [Category:明朝翰林院修撰](https://zh.wikipedia.org/wiki/Category:明朝翰林院修撰 "wikilink")

1.  《明太宗实录》（卷51）：翰林院修撰徐旭卒。旭，饶州乐平人，洪武乙丑进士，授试监察御史，安王府纪善，累迁考功郎中，与修太祖高皇帝实录，升国子监祭酒，坐事改云南布政司参议，未行，上以旭有文学，改翰林院修撰，命考礼部会试。得暴疾，卒于试院卧。闻赐棺及遣官赐祭。旭为御史，尝陈时政六事，居考功，权衡人物，无干以私者。为人简默方正，寡所谐合，而清慎不阿，始终一志云。
2.  《[萬曆野獲編](../Page/萬曆野獲編.md "wikilink")·[卷十](https://zh.wikipedia.org/wiki/s:萬曆野獲編/卷10 "wikilink")》：今會試後，考選庶吉士，人謂始於文皇帝永樂甲申科，取二十八人以應列宿，相傳已久，而竟不然。自太祖洪武四年開科取士，至六年癸丑，又當會試，詔命罷之，特選河南舉人張唯等四名，山東舉人王璉等五名，俱授翰林院編修，命讚善大夫宋濂、桂彥良等教習，此即選考庶常，權輿於此矣。至十八年乙丑科，而一甲三名丁顯、練子寧、黃子澄，俱授翰林院修撰，此鼎甲得詞林之始也。是科即有庶吉士楊靖者，試事於吏科，尋出使還，即升戶部侍郎，則遴考庶常，似是此年創始。然讀《大誥》，又載承敕庶吉士廖孟瞻，以受贓誅，事在十八年，則不始於乙丑矣。又《徐孟昭傳》云：孟昭舉洪武乙丑進士，拜江西道監察御史，入為禮科庶吉士。其傳為梁用之所作。又戶部尚書，追封湯溪伯郭資，亦乙丑科翰林庶吉士。至二十一年戊辰，解縉亦為中書庶吉士。自戊辰至甲申，又七科，而文皇帝修太祖故事，一甲曾棨、周述、周孟簡三人，俱授修撰，又選楊相等二十八人為吉士，並挨宿周忱為二十九人耳。向來紀述者殊未核。
3.  《[萬曆野獲編](../Page/萬曆野獲編.md "wikilink")·[卷十](https://zh.wikipedia.org/wiki/s:萬曆野獲編/卷10 "wikilink")》：今世呼翰林、吏部、科、道，為四衙門，以其極清華之選也，然未有遍歷之者。本朝惟江西樂平人徐旭字孟昭，登洪武十八年乙丑進士，授河南道御史，入為禮科給事中，以忤旨降涿州訓導，進鳳陽教諭，擢安王府紀善，以薦者升知州，又入直史館，出為吏部考功員外郎。太宗入紹，升郎中，預修《太祖實錄》，升國子祭酒，降雲南參議，改翰林修撰，命修《永樂大典》，未幾卒。蓋於四衙門美官，無所不歷。又再為教官，一出曳裾，一典方州，一參方面，且曾正大司成之位，三領著作之任。晚終於六品史官，於法不得恤，乃文皇遣禮部主事端禮諭祭，又命官給槥以殮，恩禮始終，亦異矣！一云旭為永樂四年丙戌會試同考，卒於闈中。
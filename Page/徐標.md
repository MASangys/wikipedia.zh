> 本文内容由[徐標](https://zh.wikipedia.org/wiki/徐標)转换而来。


**徐標**（），字準明，號鶴州，[山東](https://zh.wikipedia.org/wiki/山東 "wikilink")[臨清衛人](https://zh.wikipedia.org/wiki/濟寧州 "wikilink")。明朝末年政治人物。

## 生平

天啓五年（1625年）乙丑科進士。知河南[信陽州](https://zh.wikipedia.org/wiki/信陽州 "wikilink")，以治最遷工部都水司郎中，擢河南參議，備兵淮徐，因[丁憂](../Page/丁憂.md "wikilink")去職。服闕，補鳳泗監軍。崇禎十六年（1643年）二月，超擢右僉都御史，巡撫保定。[李自成](../Page/李自成.md "wikilink")陷[山西](https://zh.wikipedia.org/wiki/山西 "wikilink")，朝廷加徐標兵部侍郎，總督畿南、山東、河北軍務，仍兼巡撫，移駐[真定遏賊](https://zh.wikipedia.org/wiki/真定 "wikilink")。李自成遣使諭降，徐標毀檄戮使。真定知府[丘茂華移妻孥出城](https://zh.wikipedia.org/wiki/丘茂華 "wikilink")，徐標執茂華下獄。中軍謝加福伺標登城籌劃防禦對策之時，鼓眾殺之，釋放丘茂華。數日，大順軍至，謝加福獻城迎降。[明安宗時](https://zh.wikipedia.org/wiki/明安宗 "wikilink")，贈徐標兵部尚書\[1\]。[真定](https://zh.wikipedia.org/wiki/真定 "wikilink")、[汝寧](https://zh.wikipedia.org/wiki/汝寧 "wikilink")、[徐州](https://zh.wikipedia.org/wiki/徐州 "wikilink")、[高郵皆祀名宦祠](https://zh.wikipedia.org/wiki/高郵 "wikilink")\[2\]

## 著作

有《金石韻府》、《忠孝廉節集》40卷等。

## 參考文獻

[Category:明朝信陽州知州](https://zh.wikipedia.org/wiki/Category:明朝信陽州知州 "wikilink") [Category:明朝工部郎中](https://zh.wikipedia.org/wiki/Category:明朝工部郎中 "wikilink") [Category:明朝河南布政使司參議](https://zh.wikipedia.org/wiki/Category:明朝河南布政使司參議 "wikilink") [Category:明朝保定巡撫](https://zh.wikipedia.org/wiki/Category:明朝保定巡撫 "wikilink") [Category:明朝總督](https://zh.wikipedia.org/wiki/Category:明朝總督 "wikilink") [Category:明朝被殺害人物](https://zh.wikipedia.org/wiki/Category:明朝被殺害人物 "wikilink") [Category:济宁人](https://zh.wikipedia.org/wiki/Category:济宁人 "wikilink") [Category:徐姓](https://zh.wikipedia.org/wiki/Category:徐姓 "wikilink")

1.  《明史·卷266》6873：徐標，字準明，濟寧人。天啟五年進士。崇禎時，歷官淮徐道參議。十六年二月超擢右僉都御史，巡撫保定。陛見，請重邊防，擇守令，用車戰禦敵，招流民墾荒。帝深嘉之。李自成陷山西，警日逼，加標兵部侍郎，總督畿南、山東、河北軍務，仍兼巡撫，移駐真定以遏賊。無何，賊遣使諭降，標毀檄戮其使。賊別將掠畿輔，真定知府丘茂華移妻孥出城，標執茂華下之獄。中軍謝加福伺標登城畫守禦策，鼓眾殺之，出茂華於獄。數日而賊至，以城降。福王時，贈標兵部尚書。
2.  清嘉慶十三年刻本《東昌府志·卷29》20：徐標，字準明，號鶴州，臨清衛人。天啟五年進士。知信陽州，以最遷都水郎，擢河南參議，備兵徐州。豫寇犯江淮，合二十四營圍徐州。標親冒矢石，出精銳，破賊擒其渠魁。莊烈帝以標可任，將陞州為府，以標撫之，統大名、歸德、徐、兖，聯絡四省便宜授剿。會標以內艱歸。起補鳳泗監軍，尋陞副都御史，撫畿南。陛見慷慨論時事，帝為欷歔。李自成犯山西，晉標兵部右侍郎，督畿南、山東、河北。俄而宣大陷。晉標尚書。標令諸將防龍固援居庸，自統大衆當南面，移總兵馬岱於保定，曹友義於河間，為犄角。是時，道路梗阻，糧芻不繼。標方整兵飭備，以捍蔽京師。忽偵騎持僞檄至，標立斬之。叛弁李茂春等執標，標奮罵不屈死。是夕，白氣如虹，半天盡赤。眞定、汝寧、徐州、高郵皆祀名宦。著有《忠孝節廉》四十卷、《兵機纂要》四卷，又《小築邇言》《小築近集》《金石韻府》《河防備考》。
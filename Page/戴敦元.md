**戴敦元**（），[字](../Page/表字.md "wikilink")**金溪**，[號](https://zh.wikipedia.org/wiki/號 "wikilink")**吉旋**，[浙江](https://zh.wikipedia.org/wiki/浙江 "wikilink")[開化人](../Page/开化县.md "wikilink")，[清朝政治人物](../Page/清朝.md "wikilink")、[學者](https://zh.wikipedia.org/wiki/學者 "wikilink")，[進士出身](https://zh.wikipedia.org/wiki/進士 "wikilink")。

## 生平

戴敦元自幼天賦秉異，十歲即舉[神童](../Page/神童.md "wikilink")，[學政](https://zh.wikipedia.org/wiki/學政 "wikilink")[彭元瑞試之以文](../Page/彭元瑞.md "wikilink")，語句老成；面問經義，對答如流。彭元瑞嘆道：「子異日必為國器！」戴敦元不負人望，年僅十五即舉[鄉試](https://zh.wikipedia.org/wiki/鄉試 "wikilink")，[乾隆五十五年](../Page/乾隆.md "wikilink")（1790年）登癸丑科[進士](https://zh.wikipedia.org/wiki/進士 "wikilink")，選[翰林院庶吉士](https://zh.wikipedia.org/wiki/翰林院庶吉士 "wikilink")，[散館改](https://zh.wikipedia.org/wiki/散館 "wikilink")[禮部](https://zh.wikipedia.org/wiki/禮部 "wikilink")[主事](https://zh.wikipedia.org/wiki/主事 "wikilink")。出典[山西](https://zh.wikipedia.org/wiki/山西 "wikilink")[鄉試](https://zh.wikipedia.org/wiki/鄉試 "wikilink")，升[郎中](https://zh.wikipedia.org/wiki/郎中_\(官职\) "wikilink")。[嘉慶二十四年](https://zh.wikipedia.org/wiki/嘉慶 "wikilink")（1819年）出任[廣東](https://zh.wikipedia.org/wiki/廣東 "wikilink")[高廉道](https://zh.wikipedia.org/wiki/高廉道 "wikilink")。[道光元年](../Page/道光.md "wikilink")（1821年）擢[江西](https://zh.wikipedia.org/wiki/江西 "wikilink")[按察使](../Page/按察使.md "wikilink")。[道光二年](../Page/道光.md "wikilink")（1822年）遷[山西](https://zh.wikipedia.org/wiki/山西 "wikilink")[布政使](https://zh.wikipedia.org/wiki/布政使 "wikilink")，不久調[湖南](https://zh.wikipedia.org/wiki/湖南 "wikilink")，護理[巡撫](../Page/巡撫.md "wikilink")。[道光三年](../Page/道光.md "wikilink")（1823年）召授[刑部侍郎](../Page/刑部侍郎.md "wikilink")，十年未遷，專治刑獄。[道光十二年](../Page/道光.md "wikilink")（1832年）擢[刑部尚書](https://zh.wikipedia.org/wiki/刑部尚書 "wikilink")，典[會試](https://zh.wikipedia.org/wiki/會試 "wikilink")。[道光十四年](../Page/道光.md "wikilink")（1832年）卒，[朝廷優詔賜恤](../Page/朝廷.md "wikilink")，稱其「清介自持，克盡職守」，贈[太子太保](https://zh.wikipedia.org/wiki/太子太保 "wikilink")，[諡](https://zh.wikipedia.org/wiki/諡 "wikilink")**簡恪**。《[清史稿](../Page/清史稿.md "wikilink")》有傳。\[1\]

## 註釋

## 參考文獻

  - 《清史稿》，中華書局點校本

## 外部連結

  - [戴敦元](http://archive.ihp.sinica.edu.tw/ttscgi/ttsquery?0:0:mctauac:NO%3DNO6643)
    中研院史語所

{{-}}

[Category:清朝庶吉士](https://zh.wikipedia.org/wiki/Category:清朝庶吉士 "wikilink")
[Category:清朝禮部主事](https://zh.wikipedia.org/wiki/Category:清朝禮部主事 "wikilink")
[Category:清朝刑部主事](https://zh.wikipedia.org/wiki/Category:清朝刑部主事 "wikilink")
[Category:清朝刑部員外郎](https://zh.wikipedia.org/wiki/Category:清朝刑部員外郎 "wikilink")
[Category:清朝刑部郎中](https://zh.wikipedia.org/wiki/Category:清朝刑部郎中 "wikilink")
[Category:清朝高廉道](https://zh.wikipedia.org/wiki/Category:清朝高廉道 "wikilink")
[Category:清朝江西按察使](https://zh.wikipedia.org/wiki/Category:清朝江西按察使 "wikilink")
[Category:清朝山西布政使](https://zh.wikipedia.org/wiki/Category:清朝山西布政使 "wikilink")
[Category:清朝湖南布政使](https://zh.wikipedia.org/wiki/Category:清朝湖南布政使 "wikilink")
[Category:清朝湖南巡撫](https://zh.wikipedia.org/wiki/Category:清朝湖南巡撫 "wikilink")
[Category:清朝刑部侍郎](https://zh.wikipedia.org/wiki/Category:清朝刑部侍郎 "wikilink")
[Category:清朝戶部右侍郎](https://zh.wikipedia.org/wiki/Category:清朝戶部右侍郎 "wikilink")
[Category:清朝刑部尚書](https://zh.wikipedia.org/wiki/Category:清朝刑部尚書 "wikilink")
[Category:開化人](https://zh.wikipedia.org/wiki/Category:開化人 "wikilink")
[Category:戴姓](https://zh.wikipedia.org/wiki/Category:戴姓 "wikilink")

1.  《清史稿·列傳一百六十一》：戴敦元，字金溪，浙江開化人。幼有異稟，過外家，一月盡讀其室中書。十歲舉神童，學政彭元瑞試以文，如老宿；面問經義，答如流。嘆曰：「子異日必為國器！」年十五，舉鄉試。乾隆五十五年，成進士，選庶吉士，散館改禮部主事，銓授刑部主事，典山西鄉試。累遷郎中。嘉慶二十四年，出為廣東高廉道。道光元年，擢江西按察使。
    敦元初外任，以情形非素習，蘇州多粵商，過訪風土利弊，久之始去，盡得要領。至江西，無幕客，延屬吏諳刑名者以助，數月清積牘四千餘事。二年，遷山西布政使，單車之任，輿夫館人莫知為達官。籓署有陋規曰釐頭銀，上下取給，敦元革之，曰：「官有養廉，仆御官所豢，何贏餘之有？」調湖南，護理巡撫。三年，召授刑部侍郎，自此歷十年，未遷他部，專治刑獄，剖析律意，於條例有罅漏，及因時制宜者，數奏請更定。每日部事畢，歸坐一室，謝絕賓客。十二年，擢刑部尚書，典會試。十四年，卒，優詔賜恤，稱其清介自持，克盡職守，贈太子太保，諡簡恪。
    敦元博聞強識，目近視，觀書與面相磨，過輒不忘。每至一官，積牘覽一過，他日吏偶誤，輒摘正之，無敢欺者。奏對有所諮詢，援引律例，誦故牘一字無舛誤，宣宗深重之。至老，或問僻事；指某書某卷，百不一爽。嘗曰：「書籍浩如煙海，人生豈能盡閱？天下惟此義理，古今人所談，往往雷同。當世以為獨得者，大抵昔人唾餘。」罕自為文，僅傳詩數卷。喜天文、律算，討論有年，亦未自立一說。卒之日，笥無餘衣，囷無餘粟，庀其貲不及百金，廉潔蓋性成-{云}-。
**淳河怀僖王朱常汭**（），号**澄源**，又号**丹霞子**，益宣王[朱翊鈏第六子](../Page/朱翊鈏.md "wikilink")，母妃孙氏。生于[嘉靖四十四年](../Page/嘉靖.md "wikilink")（1565年）七月初五日，[万历九年](../Page/万历.md "wikilink")（1581年）七月十二日册封为淳河王，二十年（1592年）三月二十一日薨，年二十八。谥曰**怀僖**。颇擅诗作，著有《[西园雅集](../Page/西园雅集.md "wikilink")》。

## 家庭

### 妻

  - 妃江氏

### 子女

#### 子

  - 长子[朱由栻](../Page/朱由栻.md "wikilink")：乳名**嗣宗**，淳河王

#### 女

  - 长女，乳名**衍寿**

## 圹志

<div class="NavFrame" style="text-align: left; width:60%">

翰林院撰文。 兄浦阳王[常洚篆盖](../Page/朱常洚.md "wikilink")。
弟华山王[常汛书丹](../Page/朱常汛.md "wikilink")。
王姓朱氏，讳常汭，号澄源，又号丹霞子。今益王嫡第五子，母妃孙氏。王生于嘉靖四十四年七月初五日，万历九年七月十二日册封为淳河王。王性孝友，幼时会父王居恭王丧，晨夕侍不去。长益爱敬肫至，尝制纱厨以进，暑必赖之，事母妃于慈训凛如也，侍疾不解带者匝月。比薨，痛欲绝。时物不先荐不食。五咏之纪，读者堕泪。已念副官涂夫人有阿保恩，母事之，迎养焉。遇诸兄弟恭而婉，暇则修社，赓咏为乐。居恒布素自如，至礼贤赈急，则挥金不计。王质敏博学，好唐诗，因类选之，梓行于世。故诗多盛唐风，所著有《西园雅集》。展谒纪咏，平台会稿，尤多才艺。所绘人物花鸟，为世所珍。万历二十年三月二十一日，以疾薨于正寝。疾亟，惟以罔极未报为恨。及愦，犹睁目呼分题云。享年二十有八。妃江氏，生遗腹子一，乳名嗣宗；女一，乳名衍寿；俱幼尚未请名封。上闻讣，辍朝一日。遣行人乔廷栋督理丧仪，谕祭十三坛。命有司治丧葬如制。下史臣易号，谥曰怀僖王。在京文武及本省两院诸司举致祭焉。得请命弟华山王常汛，以万历二十一年十一月十一日，奉柩葬于南南城县东三十六都延保山之原。呜呼，王以宗室懿亲，为国藩辅，茂膺封爵，贵富兼隆。兹以令终，夫复何憾。顾才德若此，乃不寿，则理有难镜者。兹述其概，纳诸幽圹，永垂不朽云。
大明万历二十一年岁次癸巳冬十有一月十三日癸亥，孝子嗣宗泣血勒石。

</div>

淳河怀僖王陵位于[江西省](../Page/江西省.md "wikilink")[抚州市](../Page/抚州市.md "wikilink")[南城县](../Page/南城县.md "wikilink")[洪门镇的益王家族墓群](../Page/洪门镇.md "wikilink")，已被发掘。

## 參考資料

[Category:明朝宗室](https://zh.wikipedia.org/wiki/Category:明朝宗室 "wikilink")
[Category:明朝诗人](https://zh.wikipedia.org/wiki/Category:明朝诗人 "wikilink")
[Category:朱姓](https://zh.wikipedia.org/wiki/Category:朱姓 "wikilink")

[Category:明朝淳河國國王](https://zh.wikipedia.org/wiki/Category:明朝淳河國國王 "wikilink")
[Category:谥怀僖](https://zh.wikipedia.org/wiki/Category:谥怀僖 "wikilink")
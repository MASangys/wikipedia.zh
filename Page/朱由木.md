**益定王朱由木**（），本名**朱由校**，後[避諱](../Page/避諱.md "wikilink")[明熹宗改名](../Page/明熹宗.md "wikilink")**朱由木**，号**震寰**，是益敬王[朱常](../Page/益敬王.md "wikilink")[氵遷缺字.svg](https://zh.wikipedia.org/wiki/File:氵遷缺字.svg "fig:氵遷缺字.svg")的庶三子，母亲为顏氏。朱由木1588年封為嘉善郡王，1617年襲封益王，有王妃黃氏、次妃王氏。1634年薨逝，諡號**定王**。

## 王室

  - 长子[朱慈炲](../Page/朱慈炲.md "wikilink")，益先王
  - 次子[朱慈䃕](../Page/朱慈䃕.md "wikilink")，鍾祥郡王
  - 三子[朱慈](../Page/朱慈\(菆火\).md "wikilink")[菆火缺字.svg](https://zh.wikipedia.org/wiki/File:菆火缺字.svg "fig:菆火缺字.svg")，興化郡王
  - 四子[朱慈](../Page/朱慈\(炎共\).md "wikilink")[炎共缺字.svg](https://zh.wikipedia.org/wiki/File:炎共缺字.svg "fig:炎共缺字.svg")，進賢郡王
  - 五子[朱慈燫](../Page/朱慈燫.md "wikilink")，文昌郡王
  - 六子[朱慈燦](../Page/朱慈燦_\(明建城王\).md "wikilink")，建城郡王
  - 七子[朱慈煫](../Page/朱慈煫.md "wikilink")，彰德郡王
  - 子[朱慈燭](../Page/朱慈燭.md "wikilink")，益王

## 圹志

<div class="NavFrame" style="text-align: left; width:60%">

翰林院奉敕撰文。

明兴，亲王之在区域者三十国，而次第名德，必首曰益藩。益藩曷繇乎，盖本蕃者条远，积厚者光流。益自端王封国，阅六王，逾百禩，忠敬孝友，忘势乐善，下士亲贤，悦礼敦诗，加以博学擅文，代弗少衰，世将弥盛，不妄得焉。王讳由木，于端王为六世孙。父曰敬王，母妃黄，弗育，为颜次妃所生。敬王含道居贞，乘愿利物，居心则有好无恶，待人则有予无夺，仁慈所及，虽虮蚋弗伤，时有活佛之称。怡寄坟典，笃爱士大夫。所著宗学教规一书，义味精研，虽百世可令传诵，宗支赖以陶铸。祖宣王号潢南，机神迈往，风标映世，学编四部，理究三宗，兼之施周泽洽，无幽不普，御命之人，不告而足。是以雄风盛烈，名盖当世，缙绅之士，湖海之客，罔不钦风慕义，延企造门。所著有礼乐志、乐编、诗文诸集。更复工于运腕，人匹之赵承旨。时廑显皇帝亲题“逊学书院”一匾，“山如仁者静，水似圣之清”一联赐之。又遣使函箑命书，洵异数也。即今海内见潢南真迹，必重金购之。彼汉魏二东，齐楚两元，奚足多焉。宣王父曰昭王，早世弗嗣位，含华蕴耀，故于宣王发之。昭王父曰恭王，为端王之子，庄王之弟也。庄王则丰于德而俭于嗣，所垂家法，至今遵行罔失。恭王乃以恭德著，澹泊宁静，浑然如布素士，时惟闭阁读书，尤精籀篆，惜世不多传。端王为孝庙宠弟，以弘治八年分茅终厥历，温纶锡赉，岁时不绝。王盖忠孝谆深，行立成模，言立成范，自启之耳。由是以观益之为国也，灵源与积石争流，神基偕极天比峻，宜有淑懿如王，绍斯洪绪焉。王生有瞿昙像，隆起两臂间，闻者皆知其为金粟后身。是以孝乃因心，敬非习起。其丁母颜之丧也，礼屈于厌降，而茹戚销肌，沉痛致瘵，衣服外除，心哀内疚，三年如一日焉。迨敬王薨，擗踊绝地，水浆不入者累日夕，几致毁灭。以万历丁巳年嗣封，事母妃黄、祖妃李，三朝有则，一日弗亏，大得其欢心。岁时庙祀，则极如在之诚，于三大典及玉节□□□□□□□□奴酋犯顺，恨不敢处而捐禄以助饷。宗禄衍期，悯兹冻馁，而特疏以代请，开四民之业，迩年贤书明经，绳绳有人矣。当□□□□□□□□□□□其底极，王乃准情酌法，卒令藩体全而士类不伤。是岁获隽者七人，戢王德焉。郡中旱，寇为菑，人民饥疫，□□□□□□□□□□□□岁后获霖雨，一诚之感通也。王韵宇汪洋，举一世万事，无足以扰其度，□诸望衢罕窥其术，观海莫际其澜。□□□□□□□□□□□□□之容亲贤，忘王公之贵，恩笃宗盟，眷深同气。每群藩萃止，心境洞开，宴享谈笑，情澜不竭。而渔獦百家，肴核□□□□□□□□□□□□□□，吐语成韵，翰动如飞，缙绅名人，争为宝索。王偶时纪胜，则著有环玉集；酬赠诸篇，则著有雪宫绪言；皆□□□□□□□□□□□，位处王侯，情存岩壑。种竹万竿，以奇石踞其下，且依山构室，缔桂成楼，其中有经案绳床，浦团柱杖，鸟□□□□□□□□□□□□□□□□青鸳也。花月之辰，超然时往，岂净习编忘耶，此尤世所不可及者。又开集贤馆，以教胄子，见其博赡含□□□□□□□□□□□□□□□□□托，我得以优游竹石间矣。胡天不慗遗，奄见薨落，维时精神凝定，无诸痛楚，临危审正，载贻话言，真□□□□□□□□□□□□□□□□□□罔弗拊膺哀悼，千里吊唁，斯岂易致哉。王生于万历十六年六月二十三日酉时，薨于今崇祯七年□□□□□□□□□□□□□□□□□□闻之日，□□□□□□□□□□□□□□□□□遣尚宝司卿许志才，行人司行人罗志儒、钱增，钦天监挈壶正赵从慧，□□□□□□□□□□□□□□□□□□，特遣官赐祭。其□□□□□□□□□□□□□□□□□□典俛遵遗令，先远戒期，龟谋袭吉。于本年十二月二十一日未时，奉王柩于南城县十都五龙山□□□□□□□□□□□□□□□□黄妃之地，至是举而合葬焉。且以是山与昭、宣、敬三陵一脉联络，形神相依，从治命也。□□□□□□□□□□□□□□□□□□亦器各隽上将见益国巍巍之盛，上邈前贤洋洋之风，下冠来籍者焉。子七：长慈𤆃，□□□□□□□□□□□□□□□□□夫人出，夫人待封次妃者。次慈䃕，封钟祥王，张夫人出。次慈燫\[1\]，封文昌王，王出。次慈[菆火缺字.svg](https://zh.wikipedia.org/wiki/File:菆火缺字.svg "fig:菆火缺字.svg")\[2\]，封□□□□□□□□□□□□□□□□□，尚未封，俱王出。女四：长永福郡主振麟，配仪宾左世及。次永康郡主振祥，配仪宾金㬩。次安远郡主□□□□□□□□□□□□□□□□待封郡主振彩，王夫人出。呜呼！曰孝与仁，行全德备。代衍文明，古今罕二。昭代腾辉，□□□□。
崇祯七年十二月二十一日，不肖男益世子慈𤆃泣血稽首命工立石。

<div class="references-small">

<references />

</div>

</div>

|-

## 备注

[Category:明朝宗室](https://zh.wikipedia.org/wiki/Category:明朝宗室 "wikilink")
[Category:明朝益國藩王](https://zh.wikipedia.org/wiki/Category:明朝益國藩王 "wikilink")

1.  《江西出土墓志选编》作“廉”，疑为误。
2.  《江西出土墓志选编》作“[菆心缺字.svg](https://zh.wikipedia.org/wiki/File:菆心缺字.svg "fig:菆心缺字.svg")”，疑为误。
**安丘榮順王朱當澻**（），追封安丘莊簡王朱陽鐆嫡長子。[景泰五年五月十一日](https://zh.wikipedia.org/wiki/景泰 "wikilink")（1454年6月6日）生，[成化](../Page/成化.md "wikilink")十二年四月初三日（1476年4月26日）襲封为安丘王。[弘治](../Page/弘治.md "wikilink")十八年七月二十一日（1505年8月20日）薨，[諡](https://zh.wikipedia.org/wiki/諡 "wikilink")**榮順**。在位三十年，享年五十二岁。子朱健朴承袭王位。

## 家庭

### 妻妾

#### 妻

  - 王妃韩氏
  - 继妃孔氏

#### 妾

  - 媵侍范氏
  - 媵侍石氏

### 子女

#### 子

  - 安丘端惠王朱健朴
  - 镇国将军朱健税
  - 镇国将军朱健杼
  - 镇国将军朱健朴
  - 镇国将军朱健桡

#### 女

  - 青城县主
  - 宁陵县主
  - 夔县主
  - 镇平县主
  - 翁源县主

## 圹志

<div class="NavFrame" style="text-align: left; width:80%">

王讳当澻，乃大明太祖高皇帝六世之玄孙，祖安丘靖恭王，考安丘庄间王，母妃卫氏，嫡生于景泰五年五月十一日，成化十二年四月初三日册封为安丘王。妃韩氏，兖州府邹县任湖厂—衡州府酃县知县韩暄男韩墦女，令德贤淑，表仪宗姻，先逝。朝廷遣官以礼祭葬，卜之于邹之乌龙山之麓。王因妃逝，情有弗忍，坚持其操，欲终身不娶。母妃谕劝缕缕，方奏选到宣圣五十八代孙湖州府同知孔公启女，端静柔淑，勤于内助。先逝。朝廷复遣官祭葬以礼，蒙追封为继妃，亦葬于是山。曰范氏，曰石氏，皆王之媵侍也。王生前为人孝友敦睦，资性雅重，居常不忘言矣。虽造次之际，人亦未尝见其有轻遽态。切好读儒书，尤注意于庄老之学。人之善称之不置口，有过者必掩而覆之。年十一值王考薨逝，朝夕号泣，三日水浆不人口。至十四遭王祖考妣旬余继逝，两丧并举，一皆如礼祭葬。与诸伯仲奉养慈闱，温清定省，承颜顺志。母妃寝疾，忧容黯惨，祝天欲以身代母。妃弃违哀悔顿绝，恒不欲其有生。治丧悉遵礼度，及殡与王考合葬。王扶柩徒行六十余里。恳切具奏朝廷，愿以麻衣终身在山庐墓。钦蒙孝宗敬皇帝赐以褒美，具见孝心，只着在本府居丧行礼。由此，王不钦酒茹荤者三年。事死如生也，事亡若存也。永于孝思，终身不志。其孝显著凡有耳目者悉知，诚有以光前而启后也。弘治十八年七月二十一日以疾薨，享年五十有二。子六人，嫡健朴，封长子，夫人孔氏，宣圣五十九代孙孔彦佑女；次健税，次健杼，次健朴，俱封镇国将军，悉未选配；次健桡，次三岁尚幼。女四人，长封青城县主，配仪宾孔承需；次封宁陵县主，配仪宾王舜；夔县主早逝；次封镇平县主；次封翁源县主，俱未选配。上闻讣，辍视朝一日，遣官谕祭，谥曰荣顺。命有司治丧葬如制。在京亲王及文武官员皆致祭，一十六坛。以正德元年五月十有一日与与妃韩氏、继妃孔氏合葬焉。御制铭曰：呜呼！王以宗室之亲为国藩辅，茂膺封爵，贵富兼隆。兹以令终，夫复何憾！爰述其概，纳诸幽圹，用垂不朽云。

</div>

## 參考資料

[Category:明朝宗室](https://zh.wikipedia.org/wiki/Category:明朝宗室 "wikilink")

[Category:朱姓](https://zh.wikipedia.org/wiki/Category:朱姓 "wikilink")
> 本文内容由[李忠清](https://zh.wikipedia.org/wiki/李忠清)转换而来。


**李忠清**，字**蓉洲**\[1\]，[浙江省](../Page/浙江省.md "wikilink")[嘉興縣人](https://zh.wikipedia.org/wiki/嘉興縣 "wikilink")，[監生](../Page/監生.md "wikilink")。

## 生平

咸豐五年分發四川以通判試用\[2\]。同治元年以與粵匪大戰，阻[石達開於四川綦江](https://zh.wikipedia.org/wiki/石達開 "wikilink")，使其改竄貴州。以[同知用](https://zh.wikipedia.org/wiki/同知 "wikilink")\[3\]。同治十二年（1873年）署任[四川](https://zh.wikipedia.org/wiki/四川 "wikilink")[鄰水縣知縣](https://zh.wikipedia.org/wiki/鄰水縣 "wikilink")，鄰水教亂時其極力調護，民賴以安，後陞[打箭鑪廳同知](https://zh.wikipedia.org/wiki/打箭鑪廳 "wikilink")\[4\]。光緒六年調補[打箭鑪廳同知](https://zh.wikipedia.org/wiki/打箭鑪廳 "wikilink")\[5\]。署[越巂廳同知](https://zh.wikipedia.org/wiki/越巂廳 "wikilink")\[6\]。署四川[新寧縣知縣時](https://zh.wikipedia.org/wiki/新寧縣_\(四川\) "wikilink")，清查並捐亷置鄉義學田業，設舘十四堂，貧家兒童始得讀書\[7\]。歷任[越巂廳同知](https://zh.wikipedia.org/wiki/越巂廳 "wikilink")、[理番直隸廳同知](https://zh.wikipedia.org/wiki/理番直隸廳 "wikilink")、[打箭鑪廳同知](https://zh.wikipedia.org/wiki/打箭鑪廳 "wikilink")、[松潘直隸廳同知](https://zh.wikipedia.org/wiki/松潘直隸廳 "wikilink")、[城口廳同知](https://zh.wikipedia.org/wiki/城口廳 "wikilink")、鄰水縣知縣、四川新寧縣知縣\[8\]、[慶符縣知縣](https://zh.wikipedia.org/wiki/慶符縣 "wikilink")\[9\]\[10\]\[11\]\[12\]、[銅梁縣知縣](https://zh.wikipedia.org/wiki/銅梁縣 "wikilink")、[合州知州](https://zh.wikipedia.org/wiki/合州 "wikilink")\[13\]、[忠州直隸州知州](https://zh.wikipedia.org/wiki/忠州直隸州 "wikilink")、[瀘州直隸州知州](https://zh.wikipedia.org/wiki/瀘州直隸州 "wikilink")\[14\]。

## 註釋

[Category:清朝越巂廳同知](https://zh.wikipedia.org/wiki/Category:清朝越巂廳同知 "wikilink") [Category:清朝理番廳同知](https://zh.wikipedia.org/wiki/Category:清朝理番廳同知 "wikilink") [Category:清朝打箭鑪廳同知](https://zh.wikipedia.org/wiki/Category:清朝打箭鑪廳同知 "wikilink") [Category:清朝松潘直隸廳同知](https://zh.wikipedia.org/wiki/Category:清朝松潘直隸廳同知 "wikilink") [Category:清朝城口廳同知](https://zh.wikipedia.org/wiki/Category:清朝城口廳同知 "wikilink") [Category:清朝鄰水縣知縣](https://zh.wikipedia.org/wiki/Category:清朝鄰水縣知縣 "wikilink") [Category:清朝四川新寧縣知縣](https://zh.wikipedia.org/wiki/Category:清朝四川新寧縣知縣 "wikilink") [Category:清朝慶符縣知縣](https://zh.wikipedia.org/wiki/Category:清朝慶符縣知縣 "wikilink") [Category:清朝銅梁縣知縣](https://zh.wikipedia.org/wiki/Category:清朝銅梁縣知縣 "wikilink") [Category:清朝合州知州](https://zh.wikipedia.org/wiki/Category:清朝合州知州 "wikilink") [Category:清朝忠州直隸州知州](https://zh.wikipedia.org/wiki/Category:清朝忠州直隸州知州 "wikilink") [Category:清朝瀘州直隸州知州](https://zh.wikipedia.org/wiki/Category:清朝瀘州直隸州知州 "wikilink") [Category:嘉興人](https://zh.wikipedia.org/wiki/Category:嘉興人 "wikilink") [Category:李姓](https://zh.wikipedia.org/wiki/Category:李姓 "wikilink")

1.  『李忠清字蓉洲，璠從子。父璿，甘肅[清水縣典史](https://zh.wikipedia.org/wiki/清水縣 "wikilink")。忠清以通判需次蜀中，歷權劇邑。會滇逆李永福犯蜀南，慶符令武來雨闔門殉節。大府檄忠清蒞其事，至則縋城。謁敘州守，請兵於省。繕守禦，激士卒連戰衂賊。復四出援鄰，聲威壯甚，疆土乂安。邑無城垣，倡捐興築。後粵逆擾蜀，長寧、筠連、高縣均陷，獨慶符獲全，忠清之力也，民為建生祠。夔州守唐炯督軍討賊，恃忠清為前敵，以舟師破石達開於涪州，又敗別賊於綦江。積功擢任打箭爐同知，所至興利除弊，才望一時稱最焉(長洲[顧復初撰墓誌](https://zh.wikipedia.org/wiki/顧復初 "wikilink")，新纂)』。光緒《嘉興縣誌》卷二十一列傳二
2.  『籌餉事例十二月分發各省試用人員。……通判……李忠淸。浙江人。四川』。\[榮錄堂\] 《大清縉紳全書》咸豐六年春
3.  『（同治元年）壬戌年……。六月……二十八日已卯駱秉章奏言石逆自涪州敗竄……石逆則擁衆數萬圍攻綦江縣城知縣楊銘率衆登陴固守……復派通判李忠淸等督勇由下游渡河分赴南北兩門截擊城內團練奮勇殺出前後夾擊賊勢披靡……我軍李忠淸等分隊伏於兩面山坡林箐之中以數十人誘賊漸入峽中伏兵突起兩面夾擊姜星明復率所郁繞出賊後賊遂狂奔我軍合隊追至石筍……通判李忠淸知縣柳宗芳均著免補本班以同知用。』。《欽定剿平粵匪方略》卷三百十二
4.  『李忠淸。字蓉洲。浙江嘉興縣監生。同治十二年署。聽斷詳明，曲直悉服，頗有片言折獄之風，邑東各場民教巨案，極力調護，民賴以安，後陞打箭鑪同知』〔光緒卅三年〕《鄰水縣續修誌》
5.  『調。魚通。打箭爐。要缺。衝繁。……知縣加一級。李忠淸。浙江嘉興人。監生。六年十月補』。\[榮錄堂\] 《大清縉紳全書》光緒七年冬
6.  『例貢監。……嘉興縣。……李忠清。署越巂知州』。\[光緒五年\]《嘉興府誌》卷四十八
7.  『鄉義學。始於道光六年。邑令吳協。雲南保山舉人。捐亷創興。歴久弊生。款項虧欠。各館俱廢。同治六年署縣李忠清。浙江嘉善人。澈底清查。捐亷勸募置田業二處。設舘十四堂。貧家兒童始得嚮學矣。』。《新寧縣鄉土志》
8.  『李忠清字蓉洲，浙江嘉善人。以同知權縣篆，同治五年履任。才智明敏，聽斷勤能。吏畏其威，民懷其惠。捐廉助置義學，以培養寒畯，邑人稱道弗衰。』。光緒《新寧縣誌》卷五政績
9.  『李忠清字蓉洲，江西人，任慶符令。咸豐十年正月，巴夷由慶屬之玉皇樓竄人縣境，令帶團跟追至巡司場，槍斃夷匪無數，救出難民一千餘人。邑人德之，為泐石，紀其功績焉。』。光緒《筠連縣武功志》列傳
10. 『李忠清，邑知縣，咸豐九年十一月到任。練團募勇，防剿滇匪猓夷，屢著戰功，迄今閣邑及鄰邑士民猶頌禱焉。詳見邊防志。』。光緒《慶符縣誌》卷廿五武功
11. 『李忠清，浙江人，咸豐九年到任。練團御賊，創修城垣，民咸德之。縣東門外建有德政坊，並各場立有德政碑。卸任後，猶留戀邑中士民。同治庚午科捐送閣邑鄉試卷資。』。光緒《慶符縣誌》卷卅八政績
12. 『李忠清，浙江人，咸豐九年任縣令。練團御賊，創修城垣，民咸德之。縣東門外建有德政坊，並各場立有德政碑。』。光緒《敘州府誌》
13. 『李忠清。字蓉洲，浙江嘉興人。以軍功保舉知縣，留川補用。同治十年署合州知州。時值庚午大水之後，泥濘滿壁，生意蕭條。前政陳琪不能撫循，又新卒於任；順天丁壽臻繼之，辦理考試聲名狼藉，人始有輕視官吏意。又遭大旱，繼以大水，疾疫間作，蟲蝗滋繁。城鄉公私，掃地俱盡。來里奸民賈某謀乘機揭竿起，已聚眾某處，將祭旗出矣。忠清偵知，先期飭鄉團密集，不動聲色，伏以待命。乃自率差役民壯等數十百人，傳呼大老爺來，奸民色然駭，方猶豫間，大團應聲起。賈某知無所逃，俯首受縶，余並縛以歸。稟憲請赦脅從而誅渠魁，死者可十餘人，皆立名字、有器械者也。州民由是獲安，忠清故有折獄才。日常坐大堂理訟詞，至少猶二十案。見星而起，日入乃休。且皆即訊結，自書朱判，不假手胥吏，蠹無所容。奸既除，地方大憝，尤專心民事，日有孜孜未嘗晷刻間，終其任無變。或作俳詩嘲之，有云：問案問到日落西，堂禮三千要辦齊。雖謔而虐，亦紀實也。十一年代去．州人為之立德政碑，於李宗沆、程祖潤、周倬之次。雖根柢不及，而救時之功，亦不可沒雲(程業修合州志，來里采訪員投稿)。』民國《合川縣誌》卷三十八名宦
14. 『光祿寺署正長洲[顧復初撰並書](https://zh.wikipedia.org/wiki/顧復初 "wikilink")，雲南巡撫遵義[唐炯篆蘭](https://zh.wikipedia.org/wiki/唐炯 "wikilink")。君諱忠清，字蓉洲，浙江嘉興李氏。祖諱文熙，四川石角營巡檢；妣氏張。父諱璿，甘肅清水縣典史；妣氏陸。皆以君官贈如制。君生七歲而孤，奉母自隴來蜀，既而巡檢君卒，又遭母喪。細弱一門，無可倚恃。乃依外家讀書，授徒通經史，修身砥行，以館穀奉祖母，浸有名譽。舅氏陸公為柄，嘉君孝友，克自樹立，乃出其女兄所遺資畀君，兼得戚友之助，入貲為通判，需次蜀中，時年二十有九矣。蜀地故多夷患，及咸豐、同治之間，又有粵逆石達開、滇逆李永福、黔中黃白號與腹地藍李之亂，軍務蜂起。君自丙辰署理番同知，大府器其能，歷權松潘、慶符、城口、新寧、越巂、合州、鄰水、銅梁、忠州等州縣事，後升補打箭爐同知署瀘州直隸州事，凡十二處，皆有勳績。然君之所以受知遇，膺保薦而官劇要者，實發軔於慶符。當[李永福犯蜀南](https://zh.wikipedia.org/wiki/李永福 "wikilink")，前慶符令武君來雨，闔門殉節。君承其後，倉促之際，人不知兵。君獨慨然前往，縋城謁敘州守周公德祚，復請兵於提督萬公福、臬司蔣公征蒲。群乃簡精銳，除戎器，明號令，信賞罰，守御備具，激勵將士，連戰敗賊，復四出援鄰，聲威甚壯，疆土安。又以慶符無城垣，倡捐五百緡，士民踴躍將事，計築城三里，費四萬餘金。後粵逆入蜀，長寧、筠連、高縣俱陷，獨慶符獲全，君之力也。邑民為君建生祠焉。嗣遵義唐公炯罷[夔州守](https://zh.wikipedia.org/wiki/夔州 "wikilink")，督兵統安定營諸軍討賊，故與君善，稟請為前敵。君以舟師破石達開於涪州，又敗別賊於綦江。久在軍中，以功升同知。君伉爽開豁，精力過人，謀略輻輳，動中機栝，所向有功。而其居職復能為民興利除弊，纖細畢到，尤以教化為本，士林悅服。以故宦聲才望，所至翕然，一時稱最焉。自流井廠鹽向行黔、滇，自粵逆據江寧，淮商阻運，吏議以蜀鹽濟楚，井灶之利，十倍於昔。然奸商巨蠹，盤踞牟利，弊竇百出，藉口軍興引滯，負正課至一百數十巨萬。光緒丁丑，平遠宮保丁公寶楨來督蜀，謂計口實逾於前，而征課反短於昔，決無是理。始議疏通邊引，改為官運商銷，俾利權操之自上，無可影射。時唐公已升授兵備，奏命總司其事。唐公復請君為佐，公乃解打箭爐任，專辦廠局事，竭其智能，整齊利道。然諸商弗便也，騰蜚語人都。朝命吏部左侍郎恩公承、右侍郎童公華來勘，既而知皆誣妄，事得解。行之期年，所入於道庫常稅之外，贏百六七十萬，歲入恆豐，邦用以褒，亦君贊助之力也。甲申權瀘州事，仍綰鹽務。明年乙酉六月十八日，以疾卒於官。距生道光丁亥四月十五日，得年五十有九。君內行修飭，敦宗睦姻，自世父下逮昆季口姬。暨於口屬，以君之力得官者，先後數十輩。嘗一韙故鄉，於祠堂置祭田，資助同宗極豐備，而自奉儉約，每念先人勤苦及己孤零，輒述以戒後生族子。若君者，可謂咸有表里者矣。娶孫夫人、王夫人，皆先君卒。子道江，將以丁亥年九月廿日葬君於灌縣茅草槓之原，請復初為志墓之文，爰臚其大者如右，銘日：積浸稽天，尾閶是泄。星火燎原，猶可撲滅，為治在人，實資群力，口絲保障，與時消息。猗歟李君，挺起德門。矚然秋爽，蔚若春雲。翱翔半刺，爰武爰文。仗劍龕亂，佩艄解紛。陟霄麗口，躡風高步。峨峨蜀土，坦坦皇路。長蛇既前，威風斯翥。聲名成泰，庶幾終譽，何圖不葦，口口崦嵫。良書載口，嘉樹先萎。江源浩渺，汶嶺口儀。幽宮永固，來者式茲。楚北楊治文刻。』。《清通議大夫晉榮祿大夫四川打箭爐同知李君墓誌銘》
**李惟揚**\[1\]，字修光，號崧臺，[廣東](../Page/廣東.md "wikilink")[陽春縣](../Page/陽春縣.md "wikilink")（今[陽春市](../Page/陽春市.md "wikilink")）李堡人。[清朝軍事人物](../Page/清朝.md "wikilink")。武進士及第。曾歷官[廣東左](../Page/廣東.md "wikilink")、右翼鎮[總兵](../Page/總兵.md "wikilink")，官終[澎湖水師協](../Page/澎湖水師協.md "wikilink")[副將](../Page/副將.md "wikilink")。

## 生平

李惟揚自少英毅老成，文武兼備。春夏讀書，秋冬射獵。康熙五十年（1711年）中式辛卯科[武舉人](../Page/武舉人.md "wikilink")，次年壬辰科[會試聯捷](../Page/會試.md "wikilink")，殿試高中一甲第二名[武進士](../Page/武進士.md "wikilink")（[榜眼](../Page/榜眼.md "wikilink")）\[2\]。授職[侍衛](../Page/侍衛.md "wikilink")。曾奉旨在滿洲[圍場行走](../Page/圍場.md "wikilink")。隨即乞假回鄉省親，獲賜白銀。假滿，授官江南江北狼山[遊擊](../Page/游擊_\(官名\).md "wikilink")\[3\]。[雍正年間](../Page/雍正.md "wikilink")，升直隸[涿州](../Page/涿州.md "wikilink")[參將](../Page/參將.md "wikilink")\[4\]\[5\]。擢浙閩督標中軍[副將](../Page/副將.md "wikilink")\[6\]，調福建延平城守副將，隨即以鎮守廣東廣州等處地方[副將管理左翼](../Page/副將.md "wikilink")[總兵官事](../Page/總兵.md "wikilink")\[7\]。雍正八年（1730年）任廣東右翼鎮[總兵官](../Page/總兵.md "wikilink")，賞戴[花翎](../Page/花翎.md "wikilink")。[乾隆三年](../Page/乾隆.md "wikilink")（1738年），擔任福建[澎湖水師協](../Page/澎湖水師協.md "wikilink")[副將](../Page/副將.md "wikilink")。翌年，因老病休致回籍。\[8\]晚年工於吟詠，著有《崧臺集》。[道光](../Page/道光.md "wikilink")《陽春縣志》有傳。\[9\]

## 後代

李惟揚有子十二人，長子[李伯豪](../Page/李伯豪.md "wikilink")，中武[進士](../Page/進士.md "wikilink")；次子伯傑，[廕生](../Page/廕生.md "wikilink")；次伯桓、伯康，均中武[舉人](../Page/舉人.md "wikilink")。其餘子孫多成[庠生](../Page/庠生.md "wikilink")。

## 註釋

## 參考文獻

  - （[中國國家圖書館藏](../Page/中國國家圖書館.md "wikilink")）陆向荣、刘彬华，《陽春縣誌》，廣州六書齋，清[道光元年](../Page/道光.md "wikilink")（1821年）刻本。
  - （[中國第一歷史檔案館藏](../Page/中國第一歷史檔案館.md "wikilink")）《清代官員履歷檔案全編》。
  - （[中國國家圖書館藏](../Page/中國國家圖書館.md "wikilink")）吴山凤、周绍达，《涿州志》，清[光緒元年](../Page/光緒.md "wikilink")（1875年）刻本。
  - [周-{于}-仁編](../Page/周于仁.md "wikilink")，《澎湖志略》，[臺灣文獻叢刊第](../Page/臺灣文獻叢刊.md "wikilink")104種。
  - [林豪](../Page/林豪.md "wikilink")，《澎湖廳志》，臺灣文獻史料叢刊第一輯（15），臺灣大通書局印行。
  - [劉寧顏編](../Page/劉寧顏.md "wikilink")，《[重修臺灣省通志](../Page/重修臺灣省通志.md "wikilink")》，[臺北市](../Page/臺北市.md "wikilink")：[臺灣省文獻委員會](../Page/臺灣省文獻委員會.md "wikilink")，1994年。
  - [朱彭壽](../Page/朱彭壽.md "wikilink")，邵循正点校，《[舊典備徵](../Page/舊典備徵.md "wikilink")》，[北京](../Page/北京.md "wikilink")：[中華書局](../Page/中華書局.md "wikilink")，1959年。

## 外部連結

  - [人名權威資料查詢](http://archive.ihp.sinica.edu.tw/ttscgi/ttsquery?0:17341018:mctauac:TM%3D%A7%F5%B1%A9%B4%AD)
    中研院史語所
  - [武榜眼李惟扬的传说](https://web.archive.org/web/20130428142603/http://www.52yc.cc/Info_Show.asp?InfoId=4483&ClassId=19&Topid=0)
    陽春旅遊網

{{-}}

[Category:清朝游击](https://zh.wikipedia.org/wiki/Category:清朝游击 "wikilink")
[Category:清朝參將](https://zh.wikipedia.org/wiki/Category:清朝參將 "wikilink")
[Category:澎湖水師協副將](https://zh.wikipedia.org/wiki/Category:澎湖水師協副將 "wikilink")
[Category:右翼鎮總兵](https://zh.wikipedia.org/wiki/Category:右翼鎮總兵 "wikilink")
[Category:陽春人](https://zh.wikipedia.org/wiki/Category:陽春人 "wikilink")
[Category:李姓](https://zh.wikipedia.org/wiki/Category:李姓 "wikilink")
[Category:左翼鎮總兵](https://zh.wikipedia.org/wiki/Category:左翼鎮總兵 "wikilink")

1.  《舊典備徵》、《澎湖廳志》誤作**李維揚**。

2.  《舊典備徵·卷四·武鼎甲考》作“（康熙）己丑状元田畯（直隶献县）、榜眼李维扬（广东□□。按维扬是否此科再考）、
    探花□□□（□□□□）；壬辰状元李显光（□□□□）、榜眼杨炳（河南内黄）、
    探花□□□（□□□□）。《武舉制度史略》根據錢實甫《清代職官年表·會試考官年表》改李維揚作[官錄](../Page/官錄.md "wikilink")，康熙五十一年壬辰科則從《舊典備徵》，榜眼作楊炳，河南內黃人，探花無考。然《陽春縣誌》、《涿州志》、《澎湖廳志》皆作榜眼。《舊典備徵》疑誤。

3.  《清代官員履歷檔案全編·冊1》頁405

4.
5.  《涿州志·卷之十·鎮將》頁四十：王伏，涼州人。李惟揚，廣東人，榜眼。李禧，奉天人，雍正九年任。

6.  《宮中檔奏摺·雍正朝》402006383號

7.  中央研究院歷史語言研究所內閣大庫檔案，009364號

8.  《澎湖志略·武員》：李惟揚，號崧庵，廣東肇慶府陽春縣人。乾隆三年七月初三日到任，四年八月二十一日離任，告病回籍。

9.  《陽春縣志·卷之十·人物》頁二十五～二十六：李惟揚，字修光，號崧臺，李堡人。自少英毅夙成，資兼文武，春夏讀，秋冬射獵，始應武試，輒冠軍。康熙辛卯領解，壬申舉武進士第二人及第，欽點侍衛。惕勵勤勞，早邀聖祖仁皇帝知遇，天語屢獎之。嗣經閣臣保舉，詔以要地擢用。後復奉旨在滿洲圍場行走。隨乞假省親，有白金之賜。假滿，授狼山遊擊。世宗憲皇帝朝，擢涿州參將，入覲，錫賚稠疊，既又擢浙閩督標中軍副將，調福建延平城守副將，累遷廣東左右翼鎮總兵官，賞戴花翎。乾隆初，恭遇恩詔，蔭一子。惟揚再赴闕廷。尋改福建澎湖水師副將。方以晚節爲兢兢，旋自引退。計惟揚宣力中外三十載，八徙官，兩移重鎮，身際昇平，挽弧射雕，沒金飲羽之技無所用，其巧惟於三朝聖眷之隆，足以見其爲人。子十二人，長伯豪，武進士；次伯傑，從二品蔭生；次伯桓、伯康，俱武舉。餘諸子暨孫多庠士。惟揚晚年工吟詠，著有《崧臺集》。
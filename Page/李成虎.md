**李成虎**（），號鎮崗，[直隸](https://zh.wikipedia.org/wiki/直隸 "wikilink")[安平縣人](https://zh.wikipedia.org/wiki/安平縣 "wikilink")。清朝將領。武進士出身。

李成虎少即勇力過人。道光二十四年（1844年）中式甲辰科二甲第七名武進士。授官三等侍衛。[咸豐元年](https://zh.wikipedia.org/wiki/咸豐 "wikilink")（1851年），出署[泗州](../Page/泗州.md "wikilink")[都司](https://zh.wikipedia.org/wiki/都司 "wikilink")，擢署宿州營[遊擊](https://zh.wikipedia.org/wiki/遊擊 "wikilink")。南河堤決口，成虎奉命抗洪有功，補授廬州營[都司](https://zh.wikipedia.org/wiki/都司 "wikilink")，賞戴藍翎。不久，遷宿州營遊擊。

咸豐三年（1853年），[太平軍攻陷南京](https://zh.wikipedia.org/wiki/太平軍 "wikilink")，[淮河一帶](../Page/淮河.md "wikilink")[捻軍大盛](https://zh.wikipedia.org/wiki/捻軍 "wikilink")，安徽形勢危急。巡撫[周天爵檄李成虎防守](../Page/周天爵.md "wikilink")[臨淮關](https://zh.wikipedia.org/wiki/臨淮關 "wikilink")，敵將[張鳳山在關下圍攻](https://zh.wikipedia.org/wiki/張鳳山 "wikilink")，李成虎怒馬馳入敵陣，斬殺三人，從此以英勇聞名諸軍。此後率軍收復重鎮[俞家灣](https://zh.wikipedia.org/wiki/俞家灣 "wikilink")，李家軍之名，威震遠近，李成虎獲賞換[花翎](https://zh.wikipedia.org/wiki/花翎 "wikilink")，升[甘肅花馬池](https://zh.wikipedia.org/wiki/甘肅 "wikilink")[參將](https://zh.wikipedia.org/wiki/參將 "wikilink")，加[副將銜](https://zh.wikipedia.org/wiki/副將 "wikilink")。當時，給事中[袁甲三淮上之軍](../Page/袁甲三.md "wikilink")，李成虎與[臧紆青並稱名將](https://zh.wikipedia.org/wiki/臧紆青 "wikilink")。俞家灣克復之後，李成虎進軍[和州官渡](https://zh.wikipedia.org/wiki/和州 "wikilink")，奪卡數十座，唯有芝蔴港、老曹廟堅守不下。咸豐五年（1855年）四月十五日，李成虎與諸路友軍約定應援，親自率領大隊進軍，三戰三捷，抵達霸王廟，遇伏，所約援軍卻無一前來，李成虎身受數創，陣亡，年四十五歲。朝廷按例賜祭葬，諡**忠勇**，入祀昭忠祠。《大清畿輔先哲傳》有傳。\[1\]

## 註釋

## 參考文獻

  - 《大清畿輔先哲傳》

[Category:侍衛處三等侍衛](https://zh.wikipedia.org/wiki/Category:侍衛處三等侍衛 "wikilink")
[Category:清朝守備](https://zh.wikipedia.org/wiki/Category:清朝守備 "wikilink")
[Category:清朝都司](https://zh.wikipedia.org/wiki/Category:清朝都司 "wikilink")
[Category:清朝游击](https://zh.wikipedia.org/wiki/Category:清朝游击 "wikilink")
[Category:清朝參將](https://zh.wikipedia.org/wiki/Category:清朝參將 "wikilink")
[Category:戰爭身亡者](https://zh.wikipedia.org/wiki/Category:戰爭身亡者 "wikilink")
[Category:安平人](https://zh.wikipedia.org/wiki/Category:安平人 "wikilink")
[Category:李姓](https://zh.wikipedia.org/wiki/Category:李姓 "wikilink")

1.  《大清畿輔先哲傳第九·名將傳二》頁三二〇～三二一：李成虎，號鎮崗，安平人。少勇力過人，能挽三百鈞。道光二十四年武進士。咸豐元年，由侍衛出署泗州都司，擢署宿州營遊擊。會南河堤決，檄成虎防護，有功，補授廬州營都司，賞戴藍翎，尋遷宿州營遊擊。粵匪陷江南，淮上被捻擾，土匪應之。周天爵檄成虎防臨淮關，悍賊張鳳山擾關下，戰輒執旗揮眾，無反顧。成虎怒馬馳入，斬三人，賊大披靡，自是以勇名諸軍。俞家灣者，江南北重鎮也。賊久踞，攻之莫能下。成虎行抵賊巢六七里，天陰，夜昏黑，下令築壘，列槍炮壘上，以盾覆燈，蛇伏其下。夜三鼓，賊果出，噪而前，槍彈戛墻過，兵伏不稍動。俄賊摩壘而呼，壘中鼓角起，撤盾懸燈，萬槍齊發，賊大驚潰。是役破賊萬眾，而成虎兵僅千人。於是，益逼賊巢爲營，增築炮臺，晝夜攻之，死傷相枕藉，卒拔其巢。李家軍之名，震於遠近。捷聞，賞換花翎，升甘肅花馬池參將，加副將銜。當是時，給事中袁甲三淮上之軍，李成虎、臧紆青并爲名將。俞家灣既克，進兵和州之官渡。官渡，古烏江地，賊之自安慶而東也，官渡適當其隘，沿江上下，賊多設卡防我軍。成虎毀卡數十座，獨芝蔴港、老曹廟堅守不下。成虎分兵三，左右挾火彈伏卡下，而親率中路誘賊戰。戰方酣，卡中煙焰起、風烈，火大作。賊竄伏芝蔴港，港池濱江，多稻田，溝洫縱橫，人馬不易進。五年四月十五日，成虎約諸路應援，躬督大隊，五更蓐食疾驅，遇賊三戰三捷，抵霸王廟。葭葦中伏賊起，成虎受數創，所約援軍無一至者，遂殞焉，年四十五。賜祭葬如例，諡忠勇，入祀昭忠祠。
    成虎爲人篤勤，防河時陰雨兼旬，方興鉅工，設十三廠貯物料。成虎每夜手一燈，從二三健卒，周行巡視，時有“風雨十三廠，廠廠見將軍”之謠。成虎在宿州，賊每迂道避之，曰毋犯此鐵臂將軍。行軍馭下有方，秋毫無犯，然遇之甚厚。烏江之役，瀕行賜軍士酒曰：俟得賊酋，再與諸君痛飲耳。既戰沒，和、滁、全椒等郡縣，萬餘人尋其元，得之，建祠全椒城西南隅。子昌吉，武舉人，襲雲騎尉世職。其時，同屬武強死難者，惟于昌麟爲最烈。
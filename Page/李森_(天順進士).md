**李森**，[字](../Page/表字.md "wikilink")**時茂**，山東[歷城人](https://zh.wikipedia.org/wiki/歷城 "wikilink")。[明朝官員](https://zh.wikipedia.org/wiki/明朝官員 "wikilink")、同進士出身。

[天順元年](../Page/天顺_\(明朝\).md "wikilink")（1457年），登進士，授[戶科給事中](https://zh.wikipedia.org/wiki/戶科給事中 "wikilink")。[明憲宗繼位后](https://zh.wikipedia.org/wiki/明憲宗 "wikilink")，上疏請禁朝覲官科斂征求，為民害者。得到[吏部尚書](https://zh.wikipedia.org/wiki/吏部尚書 "wikilink")[王翺支持](https://zh.wikipedia.org/wiki/王翺 "wikilink")，并得到批准。之後請求賑災山西、陝西等地饑荒，得到批准。后因得罪中官，被貶為懷慶通判，不久被彈劾，退出官場不再復出\[1\]。

## 参考文献

<div class="references-small">

<references />

</div>

[Category:明朝户科给事中](https://zh.wikipedia.org/wiki/Category:明朝户科给事中 "wikilink") [Category:明朝通判](https://zh.wikipedia.org/wiki/Category:明朝通判 "wikilink") [Category:济南人](https://zh.wikipedia.org/wiki/Category:济南人 "wikilink") [Category:李姓](https://zh.wikipedia.org/wiki/Category:李姓 "wikilink")

1.  （清）[張廷玉等](https://zh.wikipedia.org/wiki/張廷玉 "wikilink")，《[明史](../Page/明史.md "wikilink")（中華書局點校本）》（卷180）：“李森，字時茂，歷城人。天順元年進士。授戶科給事中。負氣敢言。憲宗立，上疏請禁朝覲官科斂徵求為民害者。吏部尚書王翺請從其言，帝為下詔禁止。頃之，言：「近有無功而晉侯、伯、都督者；有無才德而位九列者；有以畫、弈、彈琴、醫、蔔技能而得官職者。名爵日輕，廩祿日費，是玩天下之公器，棄國家之大柄也。自今宜擇人授，毋令匪才競進。」且請嚴軍官黜陟，核逃伍虛糧。皆報可。御史謝文祥以劾姚夔下獄，森偕同官救之，不納。明年夏，日食，瓊山縣地震，森疏陳十事。未幾，以貴幸侵奪民產，率諸給事言：「昔奉先帝敕，皇親強占軍民田者，罪毋赦，投獻者戍邊。一時貴戚莫敢犯。比給事中丘弘奏絕權貴請乞，陛下亦既俯從。乃外戚錦衣指揮周彧求武強、武邑田六百余頃，翊聖夫人劉氏求通州、武清地三百余頃，詔皆許之，何其與前敕悖也！彼溪壑難厭，而畿內膏腴有限，小民衣食皆出於此，一旦奪之，何以為生。且本朝百年來戶口日滋，安得尚有閑田不耕不稼？名為奏求，實豪奪而已。」帝善其言，而已賜者仍不問。山西災，山東及杭、紹、嘉、湖大水，森等請蠲振，帝並從之。時帝未有儲嗣，而萬貴妃專寵，後宮莫得進。言者每勸上普恩澤，然未敢顯言妃妒也。惟森抗章為言，帝心慍。森已再遷左給事中，會戶科都給事中缺，吏部列森名上，詔予外任。部擬興化知府，不允，乃出為懷慶通判。未幾，投劾歸，不復出。”
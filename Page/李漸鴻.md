**李漸鴻**（），派名智性，字用之，號頻洲，行一。[貴州](https://zh.wikipedia.org/wiki/貴州 "wikilink")[鎮遠府](https://zh.wikipedia.org/wiki/鎮遠府 "wikilink")[鎮遠縣人](https://zh.wikipedia.org/wiki/鎮遠縣 "wikilink")。原籍[山西](https://zh.wikipedia.org/wiki/山西 "wikilink")[太原府](../Page/太原府.md "wikilink")[太原縣](https://zh.wikipedia.org/wiki/太原縣 "wikilink")。清朝官員。

## 生平\[1\]

道光二十年（1840年）舉人，道光三十年（1850年）進士。引見以知縣即用\[2\]。咸豐二年（1852年），任[四川省](../Page/四川省.md "wikilink")[順慶府](https://zh.wikipedia.org/wiki/順慶府 "wikilink")[鄰水縣](https://zh.wikipedia.org/wiki/鄰水縣 "wikilink")[知縣](../Page/鄰水縣知縣、知事、縣長列表.md "wikilink")\[3\]。咸豐四年（1854年），署[秀山縣](https://zh.wikipedia.org/wiki/秀山縣 "wikilink")[知縣](https://zh.wikipedia.org/wiki/知縣 "wikilink")\[4\]，九月至\[5\]。咸豐八年（1858年），[知府銜署](https://zh.wikipedia.org/wiki/知府 "wikilink")[酉陽直隸州](https://zh.wikipedia.org/wiki/酉陽直隸州 "wikilink")[知州](../Page/知州.md "wikilink")\[6\]\[7\]。總辦酉秀邊防\[8\]。同年跨境協剿貴州[思南府反清武裝](https://zh.wikipedia.org/wiki/思南府 "wikilink")，力竭陣亡\[9\]。

加贈[太僕寺卿銜](https://zh.wikipedia.org/wiki/太僕寺卿 "wikilink")，議給[雲騎尉世職](https://zh.wikipedia.org/wiki/雲騎尉 "wikilink")，襲次完時給予[恩騎尉世襲](https://zh.wikipedia.org/wiki/恩騎尉 "wikilink")\[10\]\[11\]。

## 註釋

[Category:道光二十年庚子恩科貴州鄉試舉人](https://zh.wikipedia.org/wiki/Category:道光二十年庚子恩科貴州鄉試舉人 "wikilink")
[Category:清朝鄰水縣知縣](https://zh.wikipedia.org/wiki/Category:清朝鄰水縣知縣 "wikilink")
[Category:清朝秀山縣知縣](https://zh.wikipedia.org/wiki/Category:清朝秀山縣知縣 "wikilink")
[Category:清朝酉陽直隸州知州](https://zh.wikipedia.org/wiki/Category:清朝酉陽直隸州知州 "wikilink")
[Category:镇远人](https://zh.wikipedia.org/wiki/Category:镇远人 "wikilink")
[Category:李姓](https://zh.wikipedia.org/wiki/Category:李姓 "wikilink")

1.  『李漸鴻，字蘋洲，貴州人，庚子舉人，辛丑進士，咸豐二年任，吏治嫻熟，精幹有為，太孺人時以慈愛相朂，以故民有召父杜母之稱，時賊氛漸熾，以募鄉勇、精訓練為事，城垣向在玉屏之麓，屢議遷置山頂未果，公毅然為之，城遂固於金湯。後任秀山，越境追賊反為所害，例不予卹，鄰民惜之。』。光緒三十年《續修鄰水縣志》
2.  『引見新科進士得㫖……薩炳阿、李漸鴻、伊麟泰……俱著交吏部掣籤分發各省以知縣即用』。《文宗顯皇帝實錄》卷九道光三十年五月四日
3.  光緒三十年《續修鄰水縣志》政績
4.  同治三年《酉陽直隸州總志》卷十三職官志二文秩下，第5頁，秀山縣知縣
5.  光緒十八年《秀山縣志》卷三官師志，第13頁
6.  同治三年《酉陽直隸州總志》卷十二職官志一文秩上，第52頁，酉陽州知州
7.  同治三年《酉陽直隸州總志》卷十六政績志一文吏，第9頁，國朝
8.  『又諭、[王慶雲奏](https://zh.wikipedia.org/wiki/王慶雲 "wikilink")、探聞貴州[思南失守](https://zh.wikipedia.org/wiki/思南 "wikilink")、請移鎮遠川兵勦辦、兼顧川疆一摺。貴州思南府城。於十二月初五日失守。尚未據[蔣霨遠奏報](https://zh.wikipedia.org/wiki/蔣霨遠 "wikilink")。亟應派兵勦辦。以免蔓延。[蔣玉龍](https://zh.wikipedia.org/wiki/蔣玉龍 "wikilink")、業經簡授貴州提督。現尚駐劄鎮遠。著即統所部川兵。從[銅仁](https://zh.wikipedia.org/wiki/銅仁 "wikilink")、[松桃](https://zh.wikipedia.org/wiki/松桃 "wikilink")。繞出思南之北。相機進勦。規復郡城。毋令匪徒久踞。該處教匪滋事。地方文武。何以未能堵禦。輒被攻陷。著蔣霨遠查明參辦。其毗連思南等處。應如何設法堵勦以杜竄越。並著督飭各該文武。嚴密籌辦。毋稍疏懈。其留駐鎮遠弁兵。即著該撫會同蔣玉龍、派委妥員接管。至思南接壤川疆。業經王慶雲飭委知縣李漸鴻總辦酉秀邊防。並令副將[鄒鸞章](https://zh.wikipedia.org/wiki/鄒鸞章 "wikilink")、派兵扼截[龔灘要隘](https://zh.wikipedia.org/wiki/龔灘 "wikilink")。即著嚴飭該員弁等、實力防守。其未盡事宜。並著隨時布置。毋令匪眾竄入川境。是為至要。將此由六百里各諭令知之。』。《文宗顯皇帝實錄》卷二百四十三咸豐八年正月九日
9.  『諭軍機大臣等、王慶雲奏、委員協勦黔匪陣亡、並籌防本境情形一摺。貴州思南府匪徒。窺伺川疆。經派防酉秀之即補同知直隸州李漸鴻、越嶲廳同知[淩樹棠等](https://zh.wikipedia.org/wiki/淩樹棠 "wikilink")、渡河協勦。均以力竭陣亡。旋經副將鄒鸞章等帶兵馳至。匪眾未敢過河。該督已調派[重慶鎮等官兵](https://zh.wikipedia.org/wiki/重慶 "wikilink")。馳往協同堵禦。惟黔省逆匪。勢正猖獗。酉秀邊防。彌形喫重。現調官兵。是否足敷堵勦。著王慶雲就現在情形。悉心酌度。如須添派兵勇以壯聲威。即著速為調派。毋令該匪闌入完善之區。至在防將吏是否得力。或應派大員統率。並著妥籌辦理。四川兵力可用。餉需亦尚堪籌撥。如能相機進勦。埽除黔匪。即以鞏固川防。未容株守邊疆。稍分畛域。李漸鴻、淩樹棠等陣亡情形。即著查明請卹。將此由五百里諭令知之。』。《文宗顯皇帝實錄》卷二百七十咸豐八年十一月二十四日
10. 『予四川陣亡同知淩樹棠、直隸州知州李漸鴻、把總梁克峙、外委張維綬、祭葬世職。』。《文宗顯皇帝實錄》卷二百七十二咸豐八年十二月二十一日
11. 「吏部片一件：覆李漸鴻等議卹，吏部為片覆事：准國史館片查本館現辦陣歿知府銜署酉陽州知州李漸鴻、知府銜越巂廳同知凌樹棠等忠義傳，該員等故後應得何種卹典，聲覆過館等因前來。查知府銜署酉陽州知州李漸鴻、知府銜越巂廳同知凌樹棠該員等因剿賊陣亡，均加贈太僕寺卿銜並各議給雲騎尉世職，襲次完時給予恩騎尉世襲」清史館檔傳稿與傳包-702001080；事由:(1)吏部覆凌樹棠、李漸鴻出身履歷片文；(2)吏部覆李漸鴻等議卹片文；(3)忠義凌樹棠事蹟冊附李漸鴻。
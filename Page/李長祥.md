> 本文内容由[李長祥](https://zh.wikipedia.org/wiki/李長祥)转换而来。


**李長祥**（），字研齋，[明末](https://zh.wikipedia.org/wiki/明 "wikilink")[清初四川](https://zh.wikipedia.org/wiki/清 "wikilink")[達縣人](https://zh.wikipedia.org/wiki/達縣 "wikilink")。

崇祯十六年（1643年）癸未科進士。选庶吉士。明末起兵抗清，結寨於[上虞之東山](https://zh.wikipedia.org/wiki/上虞 "wikilink")。不久移寨[滃洲](https://zh.wikipedia.org/wiki/滃洲 "wikilink")，與[王翊共同死守](https://zh.wikipedia.org/wiki/王翊 "wikilink")。清顺治八年（1651年）秋，清兵三路擊滃洲，滃洲寨潰，出亡江淮間。《清稗類鈔》記長祥娶鍾山秀才，“長祥乘守者之怠，竟去，由吳門渡秦郵，走河北，徧歷宣化、大同，復南下百粵，與屈大均處者久之，天下大定，始居毗陵，築讀易臺以老。”《清史稿·遺逸》有傳。\[1\]著有《研齋天問閣集》。

## 註釋

## 參考資料

  - （民國）[趙爾巽](../Page/趙爾巽.md "wikilink")等，《清史稿》，中華書局點校本

{{-}}

[Category:明朝庶吉士](https://zh.wikipedia.org/wiki/Category:明朝庶吉士 "wikilink") [Category:南明人物](https://zh.wikipedia.org/wiki/Category:南明人物 "wikilink") [Category:达县人](https://zh.wikipedia.org/wiki/Category:达县人 "wikilink") [Category:李姓](https://zh.wikipedia.org/wiki/Category:李姓 "wikilink")

1.  《清史稿·卷500》：李长祥，字研斋，达州人。崇祯癸未进士。初以诸生练乡勇助城守，后选庶吉士，吏部荐备将帅之选。或曰：“天子果用公，计安出？”叹曰：“不见孙白谷往事乎？今惟有请便宜行事，虽有金牌，亦不受进止。平贼后，囚首阙下受斧钺耳！”闻者咋舌。贼日逼，上疏请急令大臣辅太子出镇津门，以提调勤王兵。不果行，而京师溃，为贼所掠，乘间南奔。
    福王立，改监察御史，巡浙盐。鲁王监国，加右佥都御史，督师西行，而江上师又溃。鲁王航海去，长祥以馀众结寨上虞之东山。时浙江诸寨林立，四出募饷，居民苦之。独长祥与张煌言、王翊三营，且屯且耕，井邑不扰。监军鄞人华夏者，为之联络布置，请引舟山之兵，连大兰诸寨，以定鄞、慈五县，因下姚江，会师曹娥，合偁山诸寨以下西陵。佥议奉长祥为盟主，刻期将集，而为降绅谢三宾所发，引兵来攻。前军张有功被执，死。中军与百夫长十二人，期以次日缚长祥为献。晨起，十二人忽自相语：“奈何杀忠臣？”折矢扣刃，偕誓而遯。
    长祥匿丐人舟中，入绍兴城。居数日，事益急，复遯至奉化，依平西伯朝先。朝先亦蜀人，得其助，复合众於夏盖山，晋兵部左侍郎。请合朝先之众，联络沿海，以为舟山卫。张名振忌之，袭杀朝先，长祥仅免。舟山破，亡命江、淮间，总督陈锦捕得之，安置江宁。未几，乘守者之怠，逸去。由吴门渡秦邮，奔河北，遍历宣府、大同，复南下百粤。晚岁，始还居毗陵，筑读易堂以老。
> 本文内容由[杜茂 \(明朝宦官\)](https://zh.wikipedia.org/wiki/杜茂_\(明朝宦官\))转换而来。


**杜茂**（），字**子康**， 别号**瑞庵**， [陕西](https://zh.wikipedia.org/wiki/陕西 "wikilink")[咸阳人](https://zh.wikipedia.org/wiki/咸阳 "wikilink")，[万历](../Page/万历.md "wikilink")时的[司礼监](../Page/司礼监.md "wikilink")秉笔太监。

## 生平

嘉靖十九年（1540年），出生。嘉靖三十八年（1559年），选入宫庭，为[番经厂](https://zh.wikipedia.org/wiki/番经厂 "wikilink")、[汉经厂掌司](https://zh.wikipedia.org/wiki/汉经厂 "wikilink")。万历二十年（1592年），提拔入[文书房兼署理](https://zh.wikipedia.org/wiki/文书房 "wikilink")[惜薪司](../Page/惜薪司.md "wikilink")。万历二十二年（1594年），任命为承天督护，统辖二陵内外官军。万历年间，升为[司礼监](../Page/司礼监.md "wikilink")秉笔太监，曾负责照管[王安](https://zh.wikipedia.org/wiki/王安_\(明朝宦官\) "wikilink")\[1\]。泰昌元年（1620年），去世，享年八十一岁\[2\]。

1986年，北京市[海淀区](https://zh.wikipedia.org/wiki/海淀区 "wikilink")[八里庄百花印刷厂院内出土杜茂墓葬](https://zh.wikipedia.org/wiki/八里庄 "wikilink")，其中出土一盒明代司礼监秉笔太监杜公墓志。盖、志均为青石质地，四周线刻二龙戏珠装饰纹带。现藏于[北京市海淀区博物馆](../Page/北京市海淀区博物馆.md "wikilink")\[3\]，其中出土一件万历錾花鎏金盘\[4\]。

## 亲属

  - 杜三聘（父）
  - 王氏（母）

## 参考

  - 《明故司礼监秉笔太监管监事瑞庵杜公墓志铭》：泰昌元年十月一十八日午时，司礼监太监杜公卒。公讳茂，字子康，别号瑞庵，世为陕西咸阳人。父三聘，母王氏，以嘉靖庚子十一月二十日辰时生，公有异征，年舞象，善文艺。嘉靖三十八年，选入司礼供事，寻掌经厂掌司。万历壬辰，擢文书房兼署惜薪司，历左右丞，随升太监，掌天下诸司章奏。时年舞评之抗疏，极言祸几不测，而公欲出一言申救，以同事掣去，不果。士论韪之，咸卜其异日必为名内卿云。甲午，敕为承天督护，辖二陵内外官军。军哗于伍，官疲于偷，公下车即振弛兴废，厘奸剔蠹，法制赋役，以及陵户、乐籍，无不处置得宜，此犹曰事关祖制也。楚甸号为泽国，阳侯一虐千里，成波荆之南，郢之西，仅一道通。有黄家湾一区，旧筑堤堰，民以为命，日久荡为平原。公至，即首倡议建，甫三月而工告竣，厥土无沮洳，氓民无荡析，至今与人之诵，载在刘少司马记中矣，此亦曰事关陵寝也。兴国旧有武穆忠祠，献皇帝表章忠贞之义，详其八景。籍内日久，有司不能留其遗址。公考其典章，购其故所，画地鸠工，树立堂宇，令后之忠臣义士有所凭而吊者，其寓意不宏远乎？兴国属汤沐地，榷采者鹰攫鸷击，无所不至，万姓不啻汤火，天子谴归原使，而以其职受之公。公领其事，即极力为民请命，请蠲全楚矿额之半，请免方物买办之扰，请留积羡，以充赈济之饷。疏屡上而屡报可，此士大夫振唇花舌而不能得者，公以数言得之，非公之精诚，嘿感宸衷，曷能若是？其造福地方，宁有量哉！他如苏驿传之困，屏孤鼠之奸，祈雨泽之恩，雪无辜之冤，调停苦心，无所不到，宜乎邑之父老缙绅，心折之不已，形之咏歌，以揄扬之，垂之竹帛，不已列之俎豆，以尸祝之，遐轨芳躅，当与三湘七泽而共永矣。公在官迎养尊大人于邸，尊大人曾秩俸，学间出其绪，馀以训迪之，公无不凛凛然奉命。惟谨今所建树，炳炳若此，岂非公之移孝作忠者乎？楚人方倚公为杜荆公，而公乃以疾告归，天子不欲久劳此重臣，故准以驰驿还。今上嗣登大宝，追念耆旧，复晋公于乾清宫近侍、司礼监秉笔太监。公方欲鞠躬尽瘁，抒其未罄之忠荩，无何，竟以疾终，是为泰昌之元年十月二十八日也，距公生时得年八十有一。公弟继芳，中书舍人，侄维翰，国子生，甥赵钦，光禄寺署正，公之名下高进等，以是年十一月二十二日，葬公于阜成门外八里庄之原。而乞铭于余，余于公有桑梓之雅，于中书君邑里相望，文墨相观者有年，因追公之杖履，悉公之生平，安能已于言？昔楚之管苏，晋之勃貂，汉之吕强，唐之张承业，彼逢偏霸，中主犹令名垂之不朽，公处重熙累洽之世，历事五朝，忠肝义胆，言听计从，太史氏必有采而笔之者，岂徒于若人比烈哉！公自内直得蟒纻者二，赐玉带者一。乞休，赐温旨者二，岁加禄米八十四石者七。病则遣官加宠，则锡笾起冢，皆所称异数云。是宜铭，铭曰： 佳哉郁郁何葱葱，埋玉伊谁公之宫。乘虬驾螭御长风，白阳瑟瑟草凄凄。挂剑伊谁路不迷，丰碑大隧帝城西。呜呼！地有灵兮骨可藏，利其嗣人炽而昌。千秋万祀传遗芳。 赐进士第、改翰林院庶吉士、通家乡侍生杨维新顿首拜撰。

## 参考文献

[D](https://zh.wikipedia.org/wiki/分类:明朝宦官 "wikilink")

[Category:司礼监](https://zh.wikipedia.org/wiki/Category:司礼监 "wikilink")

1.
2.
3.
4.
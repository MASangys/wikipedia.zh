**楊銳**（\[1\]），字**進之**，[蕭縣人](https://zh.wikipedia.org/wiki/蕭縣 "wikilink")。明朝軍事將領。

楊銳嗣世職，為南京羽林前衛指揮使。武宗正德年間，因才能被舉薦掌龍江右衛事，督造漕舟於淮安。當時寧王[朱宸濠有異謀](../Page/朱宸濠.md "wikilink")，[王瓊以安慶居要害](https://zh.wikipedia.org/wiki/王瓊 "wikilink")，宜置戍，於是進楊銳署都指揮僉事，守備其地。楊銳與[知府](https://zh.wikipedia.org/wiki/知府 "wikilink")[張文錦治戰艦](../Page/張文錦.md "wikilink")。正德十四年（1519年），寧王朱宸濠在南昌起兵叛亂，叛軍先頭部隊進迫安慶，楊銳、張文錦、指揮[崔文](https://zh.wikipedia.org/wiki/崔文 "wikilink")、同知[林有祿](https://zh.wikipedia.org/wiki/林有祿 "wikilink")、通判[何景昜](https://zh.wikipedia.org/wiki/何景昜 "wikilink")、懷寧知縣[王誥堅守安慶](https://zh.wikipedia.org/wiki/王誥 "wikilink")，被圍困。同年七月，朱宸濠大軍到達，號稱十萬人，舳艫相銜六十餘里，大舉圍攻安慶。安慶守城十八日后，因朱宸濠後方不穩被迫撤軍而獲解圍。楊銳隨後被升用為參將，守衛安徽池州、太州、寧國及九江、饒州、黃州等地，而其舉薦的[鄭嶽](https://zh.wikipedia.org/wiki/鄭嶽 "wikilink")、[胡世寧均得到重用](../Page/胡世寧.md "wikilink")。[明世宗繼位后](../Page/明世宗.md "wikilink")，論功為[都督](../Page/都督.md "wikilink")[僉事](https://zh.wikipedia.org/wiki/僉事 "wikilink")，蔭子世千戶。后再遷僉書左府，改南京右府。充任遼東[總兵官](https://zh.wikipedia.org/wiki/總兵官 "wikilink")，后改任[漕運總兵官](../Page/漕运总督.md "wikilink")。嘉靖十年，被巡按御史[李循義彈劾罷職](https://zh.wikipedia.org/wiki/李循義 "wikilink")，逾年去世\[2\]。

[Category:明朝都督僉事](https://zh.wikipedia.org/wiki/Category:明朝都督僉事 "wikilink")
[Category:楊姓](https://zh.wikipedia.org/wiki/Category:楊姓 "wikilink")

1.
2.  《[明史](../Page/明史.md "wikilink")》（卷175）：“楊銳，字進之，蕭縣人。嗣世職，為南京羽林前衛指揮使。正德初，以才擢掌龍江右衛事，督造漕舟於淮安。寧王宸濠有異謀，王瓊以安慶居要害，宜置戍，乃進銳署都指揮僉事，守備其地。銳與知府張文錦治戰艦，日督士肄水戰。十四年六月丙子，宸濠反。東下，焚彭澤、湖口、望江。己丑，奄至安慶城下，舟五十餘艘。銳、文錦與指揮崔文、同知林有祿、通判何景昜、懷寧知縣王誥等禦之江滸。已，收兵入城，被圍。銳、文軍城西，文錦、有祿軍城北，景抃、誥軍東南。城西尤要沖，銳晝夜拒戰，殺傷賊二百餘，斬其間諜，乃稍卻。七月丁酉，賊悉兵至，號十萬，舳艫相銜六十餘里。宸濠乘黃艦，泊黃石磯，身自督戰。江西僉事潘鵬在賊軍，安慶人也，宸濠令諭降。呼銳及文錦語，眾心頗搖。吏黃洲者，以大義責數之，鵬慚而退。既復持偽檄至，其家僮見，遙呼之，銳腰斬以徇。將射鵬，鵬遁去，眾心乃定。賊怒，圍城數周，攻益急。銳等殊死戰。賊雲樓數十瞰城中，城中亦造飛樓射賊，夜縋人焚賊樓。賊置天梯，廣二丈，高於城，版蔽之，前後有門，伏兵其中，輪轉以薄城。城上束葦沃膏，燃其端，梯稍近即投之，須臾盡焚，賊多死。時軍衛卒不滿百，乘城皆民兵。老弱婦女饋餉，人運石一二，數日積如山。賊攻城，城上或投石，或沸湯沃之，賊輒傷。銳等射書賊營，諭令解散，有亡去者。乃募死士夜劫賊營，賊大驚擾，比曉稍定。宸濠慚憤，謂其下曰：「安慶且不克，安望南都。」會聞伍文定等破南昌，遂解圍去。文出城襲擊，又破之，旬有八日而圍解。事聞，武宗大喜，擢銳參將，分守安徽池、太、寧國及九江、饒、黃。銳薦鄭嶽、胡世寧，帝即召用。世宗立，論功，擢都督僉事，蔭子世千戶。再遷僉書左府，改南京右府。充總兵官，鎮遼東。改督漕運，鎮淮安。嘉靖十年為巡按御史李循義劾罷，逾年卒。”
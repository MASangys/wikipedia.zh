**林孝恂**（），字**伯穎**。[福建省](../Page/福建省.md "wikilink")[福州府](../Page/福州府.md "wikilink")[閩縣人](https://zh.wikipedia.org/wiki/閩縣 "wikilink")，清朝政治人物、進士出身。

年輕時以教書為生，[光緒十五年](https://zh.wikipedia.org/wiki/光緒 "wikilink")（1889年）考中己丑科進士，同年五月，改[翰林院](../Page/翰林院.md "wikilink")[庶吉士](../Page/庶吉士.md "wikilink")\[1\]。光緒十六年四月，散館，著以部属用\[2\]。又改浙江[金華縣](../Page/金華縣.md "wikilink")[知縣](https://zh.wikipedia.org/wiki/知縣 "wikilink")，歷官孝豐縣、海寧州、[石門縣](https://zh.wikipedia.org/wiki/石門縣 "wikilink")、[仁和縣等縣](https://zh.wikipedia.org/wiki/仁和縣 "wikilink")\[3\]。民國初年移居北京，病卒。

子[林長民](https://zh.wikipedia.org/wiki/林長民 "wikilink")，孫女[林徽因](../Page/林徽因.md "wikilink")，皆為中國現代著名人物。

## 參考資料

[Category:清朝庶吉士](https://zh.wikipedia.org/wiki/Category:清朝庶吉士 "wikilink")
[Category:清朝主事](https://zh.wikipedia.org/wiki/Category:清朝主事 "wikilink")
[Category:清朝金華縣知縣](https://zh.wikipedia.org/wiki/Category:清朝金華縣知縣 "wikilink")
[Category:清朝孝豐縣知縣](https://zh.wikipedia.org/wiki/Category:清朝孝豐縣知縣 "wikilink")
[Category:清朝海寧州知州](https://zh.wikipedia.org/wiki/Category:清朝海寧州知州 "wikilink")
[Category:清朝石門縣知縣](https://zh.wikipedia.org/wiki/Category:清朝石門縣知縣 "wikilink")
[Category:清朝仁和縣知縣](https://zh.wikipedia.org/wiki/Category:清朝仁和縣知縣 "wikilink")
[Category:閩侯人](https://zh.wikipedia.org/wiki/Category:閩侯人 "wikilink")
[Category:林姓](https://zh.wikipedia.org/wiki/Category:林姓 "wikilink")

1.  《大清德宗同天崇运大中至正经文纬武仁孝睿智端俭宽勤景皇帝实录》（卷二百七十）：光绪十五年。己丑。五月。丙午朔。……○乙卯。引见新科进士。……杜本崇、周树模、饶士腾、刘彭年、丁惟禔、费念慈、魏时钜、熊方燧、陈嘉言、许叶芬、曾广钧、江标、陈长橿、徐仁铸、陈钟信、叶昌炽、王万芳、王同愈、张孝谦、卢丛林、何尔钧、陈祥燕、恽毓鼎、刘启端、程棫林、刘若曾、陆钟琦、熙元、邓维琪、孙鼎烈、豫泰、陈鸣秋、张澂、崇寿、欧阳熙、马步元、刘尔炘、傅世炜、熙瑛、曹树藩、段友兰、叶新第、薛启荣、朱锦、爱仁、刘奉璋、李传元、姚士璋、景方昶、余诚格、张鸿翊、孔繁昌、王祖同、徐德沅、薛宝辰、高枬、王尤、朱延薰、戚扬、张维彬、钟广、王继香、赵秉璋、冯端、林孝恂、吴嘉瑞、武玉润、唐右桢、刘元亮、孙廷翰、钱骏祥、希廉、李鹏飞、陈曾佑、宫耀月、梁銮藻、喻兆蕃、王垿、刘秉钧、宝丰、黄炳辰、程丰厚、萨嘉乐、劳肇光、温仲和、梁肇荣、俱著改为翰林院庶吉士。
2.  《大清德宗同天崇运大中至正经文纬武仁孝睿智端俭宽勤景皇帝实录》（卷二百八十四）：光绪十六年。庚寅。夏。四月。庚子。朔。享太庙。上亲诣行礼。……○引见己丑。科散馆人员。得旨。……欧阳熙、程丰厚、叶新第、李子荣、戚扬、刘奉璋、丁秉乾、赵秉璋、刘彭年、陈祥燕、武玉润、陈钟信、陈长橿、爱仁、林孝恂、梁肇荣、俱著以部属用。
3.  「林孝恂哀啟」哀啟者：先嚴體質本強，性沉毅，處家庭孝友慈愛。服官任務，廉謹勤果，數十年如一日。然勞苦多憂，離慜積傷，摧及肝膽，一病遂不可救矣。痛哉痛哉\!不孝少時無知，恆見先嚴當食而嘆。家祭之日，每泫然出涕，曰：「吾五歲失母，終吾生而不得養。祭厚寧如養之薄耶?」甲申馬江之役，省垣戒嚴，先大父捐館。先嚴丁亂居喪，哀毀益至，自是之後，人秋輒病，氣體漸傷。己丑，成翰林。庚寅，散館，改主事；復呈改知縣候選三年。癸巳，授浙江金華縣。到省，調簾差人闈。浙江潮濕，瑣院校閱，尤苦鬱蒸。未放榜，罹膽瘧，發黃，肝胃劇痛，得膽石症，累月方起。翌年正月，赴金華任所。六月，遭先繼祖母喪，家難國難相因而至，是歲蓋甲午也。丁酉，服闋到省。戊戌，署孝豐縣知縣，調海寧州知州。明年，補石門縣知縣。石門任最久，前後五年。乙巳，補仁和縣知縣，以病乞假越歲，丙午始履新任，七閱月復罷，以知府候補薦升道員。清季朝政益亂，先嚴知無可為，不欲更仕。巡撫增公謀革海塘工政，廢三防同知，設局駐塘，集紳衿議得主持者，咸推先嚴，欲以總辦相屬，辭不獲命，遂任提調差。海塘障江浙七郡，乾隆以後傾圮日甚，歲耗巨帑，三防廳較缺分肥瘠而已。廳廢，諸政悉萃於局。先嚴以提調綜全局事，簡練防蜀，躬督工務，沿塘百餘里奔走監視，寒暑無間，潮汛急則晝夜蒞工；謂補苴之計不可以持久，乃詳請奏撥巨款修葺，奉准矣，而先嚴積勞成病。庚戌三月去差，居杭州。辛亥四月，先慈沒於客次，喪事粗畢，徙家海上，不數月而國歲改矣。革命以後，先嚴閉門養痾，不問外事，決計歸里，乃曲徇不孝長民之請，就養京師。今年六月，不孝天民隨侍北來。初至，患少減。不孝方私慶，以為北方氣候宜老人，可以漸健，不孝天民遂南歸，豈料未及三月而遽遭此變耶?病以瘧，肇膽石為祟，寒熱傷肝。居南時，醫藥頗有驗者，此次乃大漸。不孝長民侍左右，昏聵不知所出，十餘日間，經四五醫至百療，而無一效。嗚乎\!豈天奪吾魄，以不孝等無狀，故重其戾而降之罰耶?痛哉\!先嚴宦遊二十年，握州縣符七八年，決獄大小以千計，未嘗冤抑一人；孝豐山邑多盜，先嚴蒞治五月，盜斂跡不敢人境；密鞫要犯，恆屏吏役，令不孝長民錄供，成一愛書，輒反覆至三四次；所臨劇治，冬夜未嘗更衣；勤政慎刑，大率類此。歷任撫浙者，嘉定廖公，衡山聶公，皆深倚重。仁和首邑繁劇，每易一上官，衙署供具取給縣中。巡撫某公號嚴明，下令革其弊，擢某某者為杭州府，甫視事，即以供張不備譴縣。先嚴揭諸某公，某公怒，立命劾之。未發，某某者懼，結有力司道，媒孽先嚴，先嚴卒以此去位。時陸風石師傅保循吏應御史試，以先嚴薦，則多方沮抑，延不給咨。先嚴笑曰：「使我得備言官，詎將用之以報私憾耶?」遂東遊日本，示無進取之意，平生守正不阿，又大率類此。不孝兄弟，隨詩日月，僅及先嚴居官之半。先嚴病中欲稍稍白輯舊牘，垂示後昆，卒未能竟。今則書簏行篋，隨處散見遺草，凡一篇一字，皆先嚴當時苦心勞思，謀福部民，而為今日致疾之源者。不孝等行當裒集成書；以求銘誄。苫塊昏迷，所述未逮萬一；銜哀負疚，不知所以為言矣\!伏乞矜鑒。．棘人林長民林天民泣血稽顙
    林怡著.《漸不惑文存》.西泠印社出版社,2006.9.第441-443頁
> 本文内容由[梁州杰](https://zh.wikipedia.org/wiki/梁州杰)转换而来。


**梁州杰**，山西[襄陵縣人](https://zh.wikipedia.org/wiki/襄陵縣 "wikilink")。明末政治人物。

崇禎四年（1631年）辛未科進士。歷官[咸陽縣](../Page/咸陽縣.md "wikilink")、[曹縣知縣](https://zh.wikipedia.org/wiki/曹縣 "wikilink")，貪財，謫死揚州。\[1\]\[2\]

## 參考文獻

[Category:明朝咸陽縣知縣](https://zh.wikipedia.org/wiki/Category:明朝咸陽縣知縣 "wikilink") [Category:明朝曹縣知縣](https://zh.wikipedia.org/wiki/Category:明朝曹縣知縣 "wikilink")

1.  《棗林雜俎·卷51》：粱州傑，故嘉善丁清惠公賓，奴產子，朱姓，入塾補諸生，以黠滑忤主除名。出亡遇山西梁(某)，父事之，挈歸，冒梁氏籍。登辛未進士，歷咸陽、曹縣令，好貨，謫死揚州。州傑初第刻稿，瞽瞍北面而朝之。其文有曰「謹具田間大老，奉申天子親家。」時以為笑。
2.  《北游錄·卷11》：梁州杰皋庑。本李姓。嘉善丁清惠公 【 宾】 奴产子也。令伴读。特警敏不群。得补诸生。曰丁中龙。蔑视诸郎君。作黑大王传以刺之。同学常晓呈丁清惠。遂呈按察使陈良训。捕之急。走松江。改姜中盛。已走湖州。改孙玺。仍补诸生。清惠闻之。益购捕。遂走扬州。襄陵梁尚亿以治盐筴。子视之。又好游狭邪。义母张氏有後言。尚亿曰。大吾门者此子也。第任之。毋问所出入。已就试襄陵。不见容。会有大工之例。入赀诸生。庚午举于山西。明年辛未成进士。出右中允倪元璐之门。齿录俱书父尚亿。母张氏。妻费氏。则元配也。所刻制义故诞肆不经。如子路止宿节。破云。相思相见知何日。此时此夜难为情。如舜南面而立。二句文。有云。谨具田间大老。计开陛下门生。如以直报怨文。起云。杀人之父兄子弟者。人亦杀其父兄子弟。奸人之妻子朋友者。人亦奸其妻子朋友。夺人之功名富贵者。人亦夺其功名富贵。坏人之节义文章者。人亦坏其节义文章。凡怨当皆报也。是遵何德哉云云。此盖为丁氏发也。已授城固令。八月调剧长安。先是。故里举家下狱。至是托保。遣舟尽携以行。在任三年。貤封尚亿。行内召。而倪元珙以御史按吴。为逮常晓杖褫之。丁公子 【 镛】 度其反噬。入奏其无赖。银台不纳。而御史松江张某为清惠公门生。遂奏梁州杰秽黠无状。有旨夺职。州杰寓关中四年。益酣淫放浪。恣为奸利。尚亿没。但白衣冠。不哀不丧。巡抚孙传庭勘上。谓本丁氏佣书。非苍头也。陈良训时转陕西左辖。活口可证。州杰又赂大璫曹化淳数千金。有旨复官。补曹县。婪甚。苛罚富室以事朝贵。迁刑部主事。未赴。病还襄阳。犹市任御史大宅。嫌其堂卑。改筑五楹。堂成。州杰伏枕不及居一日。以消渴病卒。今其家颓落。有遗议云。咸宁王文宣说。
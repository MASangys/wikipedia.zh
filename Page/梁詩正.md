**梁詩正**（），字**養仲**，號**薌林**。[浙江](https://zh.wikipedia.org/wiki/浙江 "wikilink")[錢塘縣人](https://zh.wikipedia.org/wiki/錢塘縣 "wikilink")。清代大臣、書法家。

## 生平

梁詩正五歲始能言，長於文學，同[杭世駿](../Page/杭世駿.md "wikilink")、[陳兆等六人結](https://zh.wikipedia.org/wiki/陳兆 "wikilink")“月課詩社”。[雍正八年](../Page/雍正.md "wikilink")（1730年）中式庚戌科一甲第三名進士（[探花](https://zh.wikipedia.org/wiki/探花 "wikilink")），授[翰林院](../Page/翰林院.md "wikilink")[编修](https://zh.wikipedia.org/wiki/编修 "wikilink")。累迁[侍講學士](https://zh.wikipedia.org/wiki/侍講學士 "wikilink")。雍正十三年（1735年）因母喪[丁憂歸里](../Page/丁憂.md "wikilink")。

[乾隆帝即位](../Page/乾隆帝.md "wikilink")，召梁詩正為[南書房行走](https://zh.wikipedia.org/wiki/南書房 "wikilink")。乾隆三年（1738年），補[侍讀學士](https://zh.wikipedia.org/wiki/侍讀學士 "wikilink")，累遷[戶部侍郎](https://zh.wikipedia.org/wiki/戶部侍郎 "wikilink")。十年，擢升[户部尚书](https://zh.wikipedia.org/wiki/户部尚书 "wikilink")。十三年，調[兵部尚書](https://zh.wikipedia.org/wiki/兵部尚書 "wikilink")。次年加[太子少師](https://zh.wikipedia.org/wiki/太子少師 "wikilink")，兼任[刑部尚書](https://zh.wikipedia.org/wiki/刑部尚書 "wikilink")、翰林院掌院學士、協辦大學士。十五年，調任[吏部尚書](https://zh.wikipedia.org/wiki/吏部尚書 "wikilink")。十六年，隨乾隆帝南巡。十七年，上疏乞求终养。二十三年，父喪[丁憂](../Page/丁憂.md "wikilink")，召署[工部尚書](https://zh.wikipedia.org/wiki/工部尚書 "wikilink")。二十四年，調署[兵部尚书](../Page/兵部尚书.md "wikilink")。二十五年，守喪結束，仍任協辦大學士，兼翰林院掌院學士。二十八年（1763年），授[東閣大學士](https://zh.wikipedia.org/wiki/東閣大學士 "wikilink")，加[太子太傅](https://zh.wikipedia.org/wiki/太子太傅 "wikilink")。不久病卒，諡**文莊**。

《清史稿》有傳。\[1\]

## 家族

父[梁文濂](https://zh.wikipedia.org/wiki/梁文濂 "wikilink")，叔父[梁文泓](https://zh.wikipedia.org/wiki/梁文泓 "wikilink")。兄[梁啟心](https://zh.wikipedia.org/wiki/梁啟心 "wikilink")。

有子[梁同書](https://zh.wikipedia.org/wiki/梁同書 "wikilink")、[梁敦書](https://zh.wikipedia.org/wiki/梁敦書 "wikilink")。

## 著作

梁詩正工書法，初學[柳公權](../Page/柳公權.md "wikilink")，繼參[趙孟頫](../Page/趙孟頫.md "wikilink")、[文徵明](../Page/文徵明.md "wikilink")，晚年師[顏真卿](https://zh.wikipedia.org/wiki/顏真卿 "wikilink")、[李邕](../Page/李邕.md "wikilink")，編歷代名家書法真跡《[三希堂法帖](https://zh.wikipedia.org/wiki/三希堂法帖 "wikilink")》。又受命撰《[唐宋詩醇](https://zh.wikipedia.org/wiki/唐宋詩醇 "wikilink")》、《[西清古鑒](https://zh.wikipedia.org/wiki/西清古鑒 "wikilink")》。曾为《张氏宗谱》题字。乾隆十二年選入[上書房](https://zh.wikipedia.org/wiki/上書房 "wikilink")。

著有《矢音集》。

## 遺跡

故居位于七龙潭，现为杭州市文物保护点。

## 註釋

## 參考文獻

  - [趙爾巽等](../Page/趙爾巽.md "wikilink").《清史稿》.

{{-}}

[Category:清朝翰林](https://zh.wikipedia.org/wiki/Category:清朝翰林 "wikilink")
[Category:清朝戶部侍郎](https://zh.wikipedia.org/wiki/Category:清朝戶部侍郎 "wikilink")
[Category:清朝戶部尚書](https://zh.wikipedia.org/wiki/Category:清朝戶部尚書 "wikilink")
[Category:清朝兵部尚書](https://zh.wikipedia.org/wiki/Category:清朝兵部尚書 "wikilink")
[Category:清朝吏部尚書](https://zh.wikipedia.org/wiki/Category:清朝吏部尚書 "wikilink")
[Category:清朝刑部尚書](https://zh.wikipedia.org/wiki/Category:清朝刑部尚書 "wikilink")
[Category:清朝協辦大學士](https://zh.wikipedia.org/wiki/Category:清朝協辦大學士 "wikilink")
[Category:清朝東閣大學士](https://zh.wikipedia.org/wiki/Category:清朝東閣大學士 "wikilink")
[Category:清朝書法家](https://zh.wikipedia.org/wiki/Category:清朝書法家 "wikilink")
[Category:余杭人](https://zh.wikipedia.org/wiki/Category:余杭人 "wikilink")
[Category:梁姓](https://zh.wikipedia.org/wiki/Category:梁姓 "wikilink")
[Category:諡文莊](https://zh.wikipedia.org/wiki/Category:諡文莊 "wikilink")

1.  《清史稿·卷303》：梁诗正，字养仲，浙江钱塘人。雍正八年进士及第，授编修。累迁侍讲学士。十三年，以母忧归。高宗即位，召南书房行走。乾隆三年，补侍读学士。累迁户部侍郎。诗正疏言：“八旗除各省驻防与近京五百里俱听屯种，馀并随旗驻京。皇上为旗人资生计者，委曲备至，而旗人仍不免穷乏。盖生齿日繁，若不使自为养，而常欲官养之，势有不能。臣谓非屯田不可。今内地无閒田，兴、盛二京膏腴未尽辟。世宗时，欲令黑龙江、宁古塔等处分驻旗人耕种，已有成议，未及举行。今不早为之所，数百年后，旗户十倍於今。以有数之钱粮，赡无穷之生齿，使取给於额饷之内，则兵弁之关支，不足供閒散之坐食；使取给於额饷之外，则民赋不能加，国用不能缺。户口日繁，待食者众，无馀财给之，京师亦无馀地处之。惟有酌派户口，散列边屯，使世享耕牧之利，以时讲武，亦以实边。诸行省绿营马步兵饷，较康熙年间渐增至五六百万。在各标营、镇协每处浮数十百名，不觉其多；在朝廷合计兵饷，则冗额岁不下数十百万。各省钱粮，大半留充兵饷，其不敷者，邻省协拨，而解部之项日少。向来各营多空粮，自雍正元年清查，此弊尽除。是近年兵额但依旧制，已比前有虚实之别。况直省要害之地，多满洲驻防，与各标营、镇协声势联络，其增设兵额可以裁汰者，宜令酌定数目，遇开除空缺，即停止募补。庶将来营制渐有节省，而现在兵丁无苦裁汰。”
    十年，擢户部尚书，诗正疏言：“每岁天下租赋，以供官兵俸饷各项经费，惟馀二百馀万，实不足备水旱兵戈之用。今虽府库充盈，皇上宜以节俭为要，勿兴土木之工、黩武之师，庶以持盈保泰。”十三年，调兵部尚书。十四年，加太子少师，兼刑部尚书、翰林院掌院学士、协办大学士。
    十五年，调吏部尚书。御史欧堪善疏劾诗正徇庇行私，上召诸大臣及堪善廷诘。所劾皆无据，惟翰林院轮班引见，偶有越次。上谕曰：“梁诗正职在内廷，不过文学供奉，朕何如主，而谓诸臣能恣行其胸臆乎？至小小瞻徇私情，则不独诗正，诸大臣恐俱未能尽绝。如张廷玉掌院三十年，引见越次，不知凡几，何以未闻论劾？诗正有此一二可议，即被论劾，得以知所儆省，未始非福。堪善之言，当以为感，不当以为怨也。”会御史储麟趾劾四川学政朱荃匿丧，上询诗正，诗正对失指，下吏议，当夺职，命留任。
    十六年，从上南巡，诗正父文濂年八十，予封典。十七年，疏乞终养。二十三年，丁父忧，召署工部尚书。二十四年，调署兵部尚书。二十五年，服阕，真除，仍命协办大学士，兼翰林院掌院学士。二十八年，授东阁大学士，加太子太傅。寻卒，谥文庄。
    子同书，举人，赐进士，官至翰林院侍读；敦书，官至兵部右侍郎。
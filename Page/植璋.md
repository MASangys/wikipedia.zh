**植璋**\[1\]（），字綱四，號榕南，[廣東](https://zh.wikipedia.org/wiki/廣東 "wikilink")[東莞縣水南人](../Page/東莞縣.md "wikilink")。清朝軍事將領，武[榜眼及第](https://zh.wikipedia.org/wiki/榜眼 "wikilink")。官至湖北均房營參將，參與[第二次金川之戰](https://zh.wikipedia.org/wiki/第二次金川之戰 "wikilink")，負傷身死。

## 生平

### 登黃甲

植璋之父省齋，在當地留心鄉學，倡建書院。植璋少有勇畧，善於騎射，乾隆十八年（1753年）登科武舉人，二十二年（1757年）高中丁丑科武[殿試一甲第二名](../Page/殿試.md "wikilink")，賜武進士及第，充御前二等侍衞。

### 出軍職

乾隆二十八年（1763年），授[浙江處州鎮標中軍](https://zh.wikipedia.org/wiki/浙江 "wikilink")[遊擊](https://zh.wikipedia.org/wiki/遊擊 "wikilink")。值[高宗南巡](../Page/乾隆帝.md "wikilink")，植璋辦事妥當，紀功加一級，賞緞疋貂皮荷包。乾隆三十五年（1770年），陞[湖北均房營](https://zh.wikipedia.org/wiki/湖北 "wikilink")[參將](https://zh.wikipedia.org/wiki/參將 "wikilink")。

### 征金川

不久，[金川事又起](https://zh.wikipedia.org/wiki/第二次金川之戰 "wikilink")。乾隆三十八年（1773年），植璋隨定西將軍[阿桂出師](../Page/阿桂.md "wikilink")，作戰勇猛，身先士卒，功績卓著。次年大軍再進攻，植璋在作戰中負傷，不久卒於軍營。朝廷降旨撫恤，護送歸葬。不久，命從祀[昭忠祠](https://zh.wikipedia.org/wiki/昭忠祠 "wikilink")，并付史館立傳。乾隆五十九年（1794年），廣東巡撫[朱珪奏賞](https://zh.wikipedia.org/wiki/朱珪 "wikilink")[恩騎尉世職](https://zh.wikipedia.org/wiki/恩騎尉 "wikilink")。\[2\]

## 注释

## 参考文献

  - 《東莞縣志》，[陳伯陶](../Page/陳伯陶.md "wikilink")，民國十六年（1927年），東莞養和印務局 鉛印本。

{{-}}

[Category:清朝武榜眼](https://zh.wikipedia.org/wiki/Category:清朝武榜眼 "wikilink")
[Category:侍衛處二等侍衛](https://zh.wikipedia.org/wiki/Category:侍衛處二等侍衛 "wikilink")
[Category:清朝游击](https://zh.wikipedia.org/wiki/Category:清朝游击 "wikilink")
[Category:清朝參將](https://zh.wikipedia.org/wiki/Category:清朝參將 "wikilink")
[Category:戰爭身亡者](https://zh.wikipedia.org/wiki/Category:戰爭身亡者 "wikilink")
[Category:東莞人](https://zh.wikipedia.org/wiki/Category:東莞人 "wikilink")
[Category:植姓](https://zh.wikipedia.org/wiki/Category:植姓 "wikilink")

1.  《乾隆朝起居注》做“桂璋”。
2.  《東莞縣志·卷六十八·頁十二》：植璋，字綱四，號榕南，水南人。父省齋，留心黨塾，倡建書院<small>（葉菁撰《家傳》）</small>。璋少有勇畧，善騎射，乾隆十八年武舉，二十二年武進士，殿試一甲第二人，充御前二等侍衞<small>（《阮通志》）</small>。二十四年平定囘部，加一級。二十八年<small>（《家傳》）</small>授浙江處州鎮標中軍遊擊<small>（《彭志》）</small>，建演武廳五間，以勤訓練；造馬廠廿餘座，以便飼秣；舂配火藥草棚，改建瓦屋，衞以垣牆，稽察嚴密；於官兵利病能斟酌損益，眾咸便之<small>（《處州官兵兩便碑記》）</small>，又倡建衛生堂於縉雲城北，以卹貧病<small>（《縉雲縣遺恩碑文》）</small>。兵民懷惠，於其遷也，泐碑紀政。值高宗南巡，差辦妥協，紀大功，加一級，賞緞疋貂皮荷包。三十五年，陞湖北均房營參將。會金川跳梁，三十八年<small>（《家傳》）</small>隨定西將軍阿桂出師<small>（《阮通志》）</small>，分三路進勦，資里北山梁一路絕險，委璋專任。十月二十八日，璋率兵由色布色爾進克山早溝，破鷄心碉，夜屯惹口橋。十一月，復由邦東山，進克斗武山，拔碉廿餘座，別思滿蠻大懼，多迎降，旋進克達克蘇，破八角碉，焚其巢<small>（《家傳》）</small>，又克復鄂克什美諾等處，功最懋<small>（《阮通志》。按：《東華全錄》乾隆三十八年十一月
    己未
    阿桂奏：「臣等定期分路進兵查美美卡，一路更為賊酋要地，擬於資哩北山下，乘其不備，派兵直搶；或於美美卡之東下，至別思滿時，官兵聯絡接應，色布色爾等之賊自不能久踞。」
    丁卯 阿桂奏：「十月二十七日，分兵各路進勦。二十九日子刻，一齊全進，以次攻克資哩，南北山梁賊人畏懼遁入路頂宗退守。」 己巳
    諭阿桂等奏：「見己克美諾，并攻得別思滿等碉，官兵等能於一二日內連次克復，勦殺多人，並搶獲礮位米糧，實屬迅速。所有將弁兵丁均屬出力奮勉，著查明咨部議敘。如有超眾奮勇者，即行具摺奏聞，候朕另降諭旨。」此即璋隨阿桂進攻之事，其日月亦合。</small>）。三十九年，再進攻，所向披靡<small>（《家傳》）</small>，阿桂愛其勇，誡之曰：「威震於敵，敵必忌若無狃，戒其傷汝。」二月十六日復戰，璋奮勇先登<small>（黃貽穀《植參將遺像跋》）</small>，受傷，乃囘軍谷礍。璋丰裁峻整，素負膽畧，臨敵果銳<small>（《家傳》）</small>，每身先士卒，不避矢石<small>（《阮通志》）</small>，故屢奏膚功<small>（《家傳》）</small>。以傷卒於軍，奉旨優卹<small>（《阮通志》）</small>，馳驛護送歸葬。旋命從祀昭忠祠，宣付史館立傳。五十九年，粵撫朱珪奏賞恩騎尉世職<small>（《家傳》。按：《植氏家珍》載邑令仲振履詩：「定西都尉騎白馬，合圍夜戰桑碉下，張拳四射羽鏃盡，短刀殺敵血飛灑。截腸酣戰不知痛，賊敗始覺傷痍重，病臥韋鞯不能起，部曲悲歌虞殯送。嗚呼都尉好男兒，壯哉馬革裹爾屍。奮勇身亡鄂克什，褒忠名列昭忠祠。永永廬卹世無替，騎尉當承都尉志。」）</small>，子括蒼襲<small>（《植氏家珍》。按：《彭志》封贈作襲八品蔭生。）</small>。
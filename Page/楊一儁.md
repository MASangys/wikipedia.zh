**楊一儁**（），字又起，號五華，崇禎元年戊辰科進士。[四川省](../Page/四川省.md "wikilink")[順慶府](https://zh.wikipedia.org/wiki/順慶府 "wikilink")[鄰水縣人](https://zh.wikipedia.org/wiki/鄰水縣 "wikilink")。鄰水縣城內前街縣治前原有為其所立之“**天畿⾘史七藩總憲坊**”\[1\]。鄰水城西十五里有**御史橋**係其所建\[2\]。

## 生平\[3\]

天啟七年（1627年）丁卯科舉人，崇禎元年（1628年）戊辰科進士，崇禎二年（1629年）任[湖廣](https://zh.wikipedia.org/wiki/湖廣 "wikilink")[承天府](https://zh.wikipedia.org/wiki/承天府 "wikilink")[景陵縣知縣](https://zh.wikipedia.org/wiki/景陵縣 "wikilink")\[4\]，崇祯三年（1630年）庚午科湖廣鄉試主考，[監察御史](../Page/監察御史.md "wikilink")、巡按[直隸](https://zh.wikipedia.org/wiki/直隸 "wikilink")、[河南](https://zh.wikipedia.org/wiki/河南 "wikilink")，巡視七省漕務，崇禎十一年，浚[鎮江府漕渠](https://zh.wikipedia.org/wiki/鎮江府 "wikilink")、[太倉州湖川塘](https://zh.wikipedia.org/wiki/太倉州 "wikilink")\[5\]、[順天巡撫](../Page/順天巡撫.md "wikilink")\[6\]。[明福王時起復為監察御史](https://zh.wikipedia.org/wiki/明福王 "wikilink")\[7\]\[8\]。《鄰水縣志》等地方志有傳。\[9\]\[10\]\[11\]\[12\]

## 家人

其父<u>楊芳春</u>，[生員](https://zh.wikipedia.org/wiki/生員 "wikilink")，天性孝友，立品端方，生平嗜學不厭，慱極羣書，曲成後學，以其貴勑贈文林郎湖廣景陵縣知縣，母胡氏封太孺人\[13\]，崇禎五年崇祀鄉賢。子<u>楊曦垣</u>康熙八年歲貢。孫[楊伯龍](../Page/楊伯龍.md "wikilink")。

## 其他

明進士邑人[陳加邵](https://zh.wikipedia.org/wiki/陳加邵 "wikilink")『送楊一㑺讀書萬峰山』詩：\[14\]

  -
    何地松無色，萬峰静有聲。
    此處讀書去，獨我送君行。
    朝昏深客意，花鳥閱山情。
    行藏見吾道，容易莫逃名。

## 參考文獻

[Category:天啓七年丁卯科舉人](https://zh.wikipedia.org/wiki/Category:天啓七年丁卯科舉人 "wikilink") [Category:明朝景陵縣知縣](https://zh.wikipedia.org/wiki/Category:明朝景陵縣知縣 "wikilink") [Category:明朝監察御史](https://zh.wikipedia.org/wiki/Category:明朝監察御史 "wikilink") [Category:明朝順天巡撫](https://zh.wikipedia.org/wiki/Category:明朝順天巡撫 "wikilink") [Category:鄰水人](https://zh.wikipedia.org/wiki/Category:鄰水人 "wikilink") [Category:楊姓](https://zh.wikipedia.org/wiki/Category:楊姓 "wikilink")

1.  『七藩縂憲坊。爲進士任監察御史，陞七省廵漕楊一儁立，在城內縣治前』。\[道光元年\]《鄰水縣誌》卷三
2.  『御史橋。在城西十五里。係明御史楊一㑺建。故名』。\[道光元年\]《鄰水縣志》卷一
3.  「題竟陵楊明府五華圖序漢李固與其弟圄書曰固年五十七髮已白謂容身而遊滿腹而去周觀天下獨未見益州耳昔夫子常言嶽有五涉其四州有九游其八欲此子矣王逸少與周益州書曰省足下別䟽具彼土山川之竒益令其逰目意足也可得果當去卿求迎遅此期以日為但言此心已馳於彼矣其想慕山川名勝乃爾至宗少文以足跡不能徧歴名山乃圖山水於四壁以當臥逰曰舉琴動操欲令四壁皆響蓋古人於洞天福地欲逰志聘目以自快其竒者不啻如盲之不忘視僂之不起乃輪艱蹄蹇身覊事牽不得躬履足踐至形諸夢饑渇其於竒蹤勝縁不能湊泊如此況生當勝地宦歴名邦乃至所號治山川名勝適相脗合者其勝縁可勝道哉，隣水楊公固蜀人也，蜀故有華陽成都浣花濯錦諸勝，先生身為益人，已與李固逸少之想望而不可得者大有徑庭矣而誕申之地則有山曰華山，又與五嶽相埓囙自命曰五華，長蓋自跨其勝若㩀此為家山也者曰此可與太華少華玉華諸山相頡頏爭竒乎乃不自意天壌間復有一山與之同名若符合者又不自意他日宦轍與此山相值如遇故人也者今上御極之為戊辰龍飛首科，先生遂登茲榜成進士，中銓得授竟陵令，竟陵為世宗肅皇帝躍龍之地，其形勝甲天下，而境內亦有山曰五華焉，相傳為神農氏封祠宇巋然如魯光其旁有洗池色正黒巒峯蔥菁千巖萬壑競秀爭流極泉石之勝而山名適與公之號符亦甚竒矣，公下車入境式兒童父老竹馬之迎首問民疾苦以次諮訪土風及察境內山川竒勝得茲山異之躍而言曰是何名與吾相脗合若此豈其䜟耶昔白居易為香山老會乃不自號香山而號樂天子瞻耕於黃之東坡乃遂自號曰東坡然非名山大川又非身生其地亦非素自號而適與宦跡合者也吾今生於華山以五華為而宦遊之地寔有五華山以湊合之是古人夢想神逰翹首企足而不可得者乃今一旦得之豈非天所命耶於是賓佐僚友相與置酒張樂而樂之又從而欹之曰華山蒼蒼隣水之鄉華山岌岌竟陵之邑公來是邦適與山值名榮號剖符而勒竟耶鄰耶孰雲兩域天耶人耶是誰之翊地効其天相之黙人傑地為之式於時政閑簾卷吏散鳥啼間策杖履時一登躋景髙山之仰止挹翆黛之霏㣲以仁風霈以甘父老子弟熈熈向化和氣薫蒸，有不知竟陵為鄰水，而鄰水為竟陵者矣，余鄰邑熊明府昆季欲作五華圖以壽公，書來介余作頌囙得悉公仁明慈恵人耳根無論近代即古循良得未曽有方今聖眀在宥究心民牧博採良吏聞公治行旦晚徵書賁道入對青蒲進而袞進而具瞻異日裁邑乘者方且謂竟陵以五華重而通士人又咸以五華為甘棠則五華又寔以公重薄海內外仰望名號如仰太華即嵩衡㤗岱遜不敢伯仲寜直不腆竟陵借公生色已哉太白詩云太華峯頭玊井蓮花開十丈藕如得而食之者為上僊公挾有兩五華則此十丈蓮如船藕不難擷取以供甘毳無如李鄴矦領取十年宰相而後乃今為雙鳬為飛舄令千載而下即公起家地誌竟陵有僊令不益徵此號信天所命不虗設爾爾哉予未得識韓以輕萬戶而知熊眀府昆季不阿好心儀公非凡品故敢以是為公頌竊自比於魯僖不知其帚之敝矣」。《輸寥館集》卷二
4.  『題覆總漕薦劾漕運官員疏。題爲敬遵從新整飭之明㫖以振漕事之積玩事……另爲開復其府州縣官如江西南昌府知府彭期生、撫州府知府黃應秀……江陵縣知縣周瑞豹、景陵縣知縣楊一儁、當陽縣知縣任鼎、咸寕縣知縣劉世科、通城縣知縣朱宗讓……以上各官俱催科盡力，兊發如期，均當薦揚以示激勸。……崇禎三年正月二十五日具題。本月二十八日奉聖㫖。是。欽此』、『題敘楚省催餉京卿并完餉司府疏。題爲還餉完而又完臣。力竭而又竭。恭報徹底催盡之數。仰祈聖鑒事……奉有効勤急公之㫖。紀錄優異。當不待臣言之贅矣……及先所荐德安知府程䇿、興國州知州崔元登、澧州知州王敦德、景陵知縣楊一儁、襄陽知縣王鰲永、漢陽知縣楊四知一體紀錄者也……伏祈勑下臣部將寺臣唐暉、司臣杜詩、孔榮宗與推推官禹好善、毆起鳴、知府程策、知州崔元登、王敦德、知縣楊一儁、王鰲永、楊四知、彭淳、同知夏之彥行文吏部紀錄。杜詩先降俸一級准與開復。庻勸懲不相掩。而吏治軍糈交頼之矣等因。崇禎四年五月十一日具題。本月十四日奉聖㫖。唐暉、孔榮宗、禹好善等着吏部紀錄杜詩原降俸級。准與開復。』。\[崇禎\][畢自嚴](../Page/畢自嚴.md "wikilink")《度支奏議》卷二十
5.  『十一年，張國維、王志舉、楊一儁，曾化龍浚鎮江府漕渠、太倉州湖川塘。』。《吳中水利全書》
6.  『傳庭慍，引疾乞休。嗣昌又劾其託疾，非真聾。帝遂發怒，斥為民，下巡撫楊一儁覈真偽。一儁奏言：「真聾，非託疾。」幷下一儁獄。』。《明史》[孫傳庭傳](https://zh.wikipedia.org/wiki/孫傳庭 "wikilink")
7.  『崇禎十七年八月辛巳（1644年9月26日），改補李模、張煊、李長春、楊一儁為河南等道御史。模以巡方劾監臣謫，煊以會推[房可壯](../Page/房可壯.md "wikilink")等，一儁以復奏孫傳庭重聽，俱戍。長春以讞[楊時化](https://zh.wikipedia.org/wiki/楊時化 "wikilink")、喬淳事（崇禎初年楊時化彈劾高平縣知縣喬淳案），由辟改戍。後煊降北，仍為御史』。李清《南渡錄》
8.  『辛巳。姚思孝為南京大理寺左少卿。補李長春、李模、楊一儁、張瑄。湖廣、河南、雲南、貴州道御史』。《國榷》卷八十一
9.  『楊一㑺。崇楨戊辰進士。官監察御史。主考湖廣鄉試。廵按直隸河南七省漕務。事見治前石坊。』。\[道光元年\]《鄰水縣志》卷二
10. 『楊一儁，字又起，號五華，四川鄰水人，由進士崇禎二年任，公材力敏决，揮霍有爲，修城池、築堤防、飭學校、均里甲，以卓異稱，行耴南直漕務御史。』。康熙《景陵縣志》卷之九第34頁
11. 『楊一儁。少有異才，十二歲入學，有小式草垂世，天啟丁卯科舉人，崇禎元年戊辰進士，初任湖廣景陵縣知縣，崇禎庚午科湖廣主考，行取補監察御史，巡按直隸、河南，巡視七省漕務，即崇祀鄉賢祠楊芳春子也，事見縣治前宅內石坊。』。\[乾隆\]《鄰水縣志》卷之三第4頁
12. 『崇禎戊辰科……楊一儁。鄰水縣人。歴御史。』。\[雍正\]《四川通志》卷三十四
13. 道光十五年《鄰水縣誌》 卷之五第9頁封贈，第18頁誥敕「封贈楊一儁之父母」
14. \[道光元年\]《鄰水縣志》卷四
**楊一鵬**（），字大友，號崑岑，[湖廣](https://zh.wikipedia.org/wiki/湖廣 "wikilink")[岳州府](../Page/岳州府.md "wikilink")[岳州衛人](https://zh.wikipedia.org/wiki/岳州衛 "wikilink")，明末政治人物。

萬曆三十八年（1610年）庚戌科進士。都察院觀政，授四川[成都府](https://zh.wikipedia.org/wiki/成都府 "wikilink")[推官](https://zh.wikipedia.org/wiki/推官 "wikilink")。萬曆四十四年（1616年），陞[吏部](../Page/吏部.md "wikilink")騐封司[主事](https://zh.wikipedia.org/wiki/主事 "wikilink")。\[1\]歷官大理寺丞，削籍歸里。

崇禎時，起為[戶部尚書](../Page/戶部尚書.md "wikilink")兼右僉御史，督[淮安漕運](https://zh.wikipedia.org/wiki/淮安 "wikilink")，兼鳳陽巡撫。[張獻忠陷](https://zh.wikipedia.org/wiki/張獻忠 "wikilink")[鳳陽](https://zh.wikipedia.org/wiki/鳳陽 "wikilink")，焚毀[明祖陵](../Page/明祖陵.md "wikilink")，楊一鵬在淮安，不及救援，因此被斬。\[2\]\[3\]

## 註釋

[Category:岳州人](https://zh.wikipedia.org/wiki/Category:岳州人 "wikilink") [Category:明朝成都府推官](https://zh.wikipedia.org/wiki/Category:明朝成都府推官 "wikilink") [Category:明朝吏部主事](https://zh.wikipedia.org/wiki/Category:明朝吏部主事 "wikilink") [Category:明朝大理寺丞](https://zh.wikipedia.org/wiki/Category:明朝大理寺丞 "wikilink") [Category:明朝漕運總督](https://zh.wikipedia.org/wiki/Category:明朝漕運總督 "wikilink") [Category:明朝鳳陽巡撫](https://zh.wikipedia.org/wiki/Category:明朝鳳陽巡撫 "wikilink") [Category:明朝被處決者](https://zh.wikipedia.org/wiki/Category:明朝被處決者 "wikilink")

1.  《萬曆三十八年庚戌科序齒錄》：官籍，治《[詩經](https://zh.wikipedia.org/wiki/詩經 "wikilink")》，年三十四歲中式萬曆三十八年庚戌科第三甲第二十名進士。丙子五月十三日生，行四，曾祖[楊德](https://zh.wikipedia.org/wiki/楊德 "wikilink")，庠生；祖[楊蓁](https://zh.wikipedia.org/wiki/楊蓁 "wikilink")；父[楊紹儒](https://zh.wikipedia.org/wiki/楊紹儒 "wikilink")，封四川成都推官；母湯氏。[嚴侍下](https://zh.wikipedia.org/wiki/嚴侍下 "wikilink")，妻蕭氏（封孺人），兄一廉（廩生）；一奇；一章（庠生），弟一培（庠生）；一竑；一玉，子聖朝（庠生）；治朝；泰朝；昌朝；盛朝；熙朝。由監生中式丙午鄉試十七名[舉人](https://zh.wikipedia.org/wiki/舉人 "wikilink")，[會試中式一百三十七名](https://zh.wikipedia.org/wiki/會試 "wikilink")。授都察院觀政，授四川成都府推官，壬子本省同考，乙卯貴州同考，丙辰陞吏部騐封司主事，丁巳調考功文選，戊午陞騐封司員外，調考□陝西主考，九月調文選司。
2.  《漢籍電子文獻資料庫-明人傳記資料索引》695：楊一鵬，字大有，臨湘人。萬曆進士，歷官大理寺丞，削籍歸。崇禎時復起為戶部尚書，兼右僉御史，督淮安漕運，兼巡撫鳳陽。流賊陷鳳陽，焚陵寢，一鵬在淮安，不及救，坐棄市。
3.  《明史·卷260》：先是，有以陵寢失守獲重譴者，為楊一鵬 。一鵬，臨湘人。歷官大理寺丞，削籍。崇禎六年以兵部左侍郎拜戶部尚書兼右僉都御史，總督漕運，巡撫江北四府。鳳陽軍民素疾守陵太監楊澤貪虐，引賊來寇。八年正月，賊遂攻陷鳳陽，焚皇陵，燒龍興寺，燔公私邸舍二萬二千六百五十，戮中都留守朱國相、指揮使程永寧等四十有一員，殺軍民數萬人。
    先是，賊漸逼江北，兵部尚書張鳳翼請敕一鵬移鎮鳳陽，溫體仁格其議。賊驟至，一鵬在淮安，遠不及救。帝聞變大驚，素服避殿，親祭告太廟，遂逮一鵬及巡按御史吳振纓、守陵官澤。澤先自殺，一鵬棄市，振纓戍邊。
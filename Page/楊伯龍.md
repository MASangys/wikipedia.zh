**楊伯龍**，字？，[四川](https://zh.wikipedia.org/wiki/四川 "wikilink")[鄰水縣人](https://zh.wikipedia.org/wiki/鄰水縣 "wikilink")，清朝政治人物。

康熙四十七年（1708年）戊子科舉人\[1\]，雍正五年（1727年）任[福建](https://zh.wikipedia.org/wiki/福建 "wikilink")[汀州府](https://zh.wikipedia.org/wiki/汀州府 "wikilink")[清流縣知縣](https://zh.wikipedia.org/wiki/清流縣 "wikilink")\[2\]\[3\]；因被福建巡撫[趙國麟彈劾貪贓革職](https://zh.wikipedia.org/wiki/趙國麟 "wikilink")\[4\]。後開復赴補籤掣[江西](https://zh.wikipedia.org/wiki/江西 "wikilink")[贛州府](https://zh.wikipedia.org/wiki/贛州府 "wikilink")[安遠縣知縣](https://zh.wikipedia.org/wiki/安遠縣 "wikilink")\[5\]；雍正十二年（1734年）任[山西](https://zh.wikipedia.org/wiki/山西 "wikilink")[隰州](https://zh.wikipedia.org/wiki/隰州 "wikilink")[大寧縣知縣](https://zh.wikipedia.org/wiki/大寧縣 "wikilink")\[6\]\[7\]\[8\]\[9\]。鄰水縣內原有為其所立之“**開晉循良坊**”\[10\]。

## 詩文

  - 《萬峰山》

<!-- end list -->

  -
    石磴披襟上。萬峰吐暮烟。
    花香林外度。霞色水中然。
    泉響調琴瑟。風鳴奏管絃。
    歸途無限思。落日栁梢邉。

## 註釋

[Category:清朝清流縣知縣](https://zh.wikipedia.org/wiki/Category:清朝清流縣知縣 "wikilink") [Category:清朝山西大寧縣知縣](https://zh.wikipedia.org/wiki/Category:清朝山西大寧縣知縣 "wikilink") [Category:康熙四十七年戊子科舉人](https://zh.wikipedia.org/wiki/Category:康熙四十七年戊子科舉人 "wikilink") [Category:鄰水人](https://zh.wikipedia.org/wiki/Category:鄰水人 "wikilink")

1.  『戊子科。是科照原額五十六名。併五經三名共中五十九名。向日正，成都縣人……楊伯龍，隣水縣人。』。\[雍正\]《四川通志》卷三十六
2.  『淸流縣。知縣……楊伯龍。鄰水人。舉人。雍正五年任』。\[乾隆\]《福建通志》卷二十七
3.  『淸流縣。知縣事……楊伯龍。鄰水舉人。雍正五年任』。\[乾隆\]《汀州府志》卷十八
4.  『為清流縣知縣楊伯龍等貪贓請革職。雍正九年二月二十六日。福建巡撫趙國麟』。《清代吏治史料·目錄二》，線裝書局，2004.4，第517頁
5.  『臣楊伯龍。四川順慶府鄰水縣人。年肆拾伍歲。由康熙肆拾柒年舉人。原任福建汀州府清流縣知縣。開復赴補。今籤掣江西贛州府安遠縣知縣缺。欽惟皇上。仁育群生。智周萬物。備剛健中正之德。錫福綏猷。弘經綸參贊之功。勵精圖治。澄清仕路。官方肅而大法小廉。懷保黎民。惠澤周而人安物阜。太和翔洽。兩儀胥昭。至治之休。瑞應疊臻。四海共呈文明之彩。臣草茅下士。樗櫟凡材。本一介之至微。思寸長之欲效。初膺簡命發往閩中。恭聆聖訓之提撕。深沐皇恩之浩蕩。委盤查於汀郡。效力未及一年。蒙實授於清流。履任已逾三載。原參之審案續經題明。開復之洪恩。實隆格外。茲掣補安邑。得覲天顏。感激倍切於當前。奮勉益深於再試。惟有凜遵聖諭。時時謹慎。居心恪守官箴。念念清操自矢。勤可補拙。不敢苟且以懈弛。儉以養廉。惟期循分而供職。凡屬地方之要務。必思實力以遵行。庶幾俯竭臣子之微忱。以仰酬高厚於萬一耳。敬繕履歷。恭呈御覽。臣曷勝悚惕。恐懼之至。謹奏。雍正拾貳年肆月初壹日』。《中國第一曆史檔案館藏清代官員履曆檔案全編》13
6.  『楊伯龍。四川人。戊子舉人。雍正十二年任』。\[光緒九年\]《大寧縣志》卷三
7.  \[乾隆\]《鄰水縣志》
8.  『楊伯龍。康熙戊子科舉人。歴任福建清流縣、山西大寧縣知縣』。\[道光元年\]《鄰水縣志》卷二
9.  \[道光十五年\]《道光乙未增修鄰水縣志》
10. 『開晉循良坊。爲舉人楊伯龍立』。\[道光元年\]《鄰水縣誌》卷三
**楊天民**（），字正甫，一字覺斯，[山西](https://zh.wikipedia.org/wiki/山西 "wikilink")[太平縣](https://zh.wikipedia.org/wiki/太平縣_\(北周\) "wikilink")（今屬[襄汾縣](https://zh.wikipedia.org/wiki/襄汾縣 "wikilink")）人，[明朝](../Page/明朝.md "wikilink")政治人物。

## 生平

萬曆十七年（1589年）己丑科三甲進士。除[朝城縣知縣](https://zh.wikipedia.org/wiki/朝城縣 "wikilink")。調繁[諸城縣](https://zh.wikipedia.org/wiki/諸城縣 "wikilink")，有異政，擢禮科[給事中](https://zh.wikipedia.org/wiki/給事中 "wikilink")，時方纂修國史，與御史[牛應元](../Page/牛應元.md "wikilink")請恢復廢棄多年的[建文](../Page/建文.md "wikilink")年號，獲准。

天民尋進右給事中。因[國本之爭](../Page/國本之爭.md "wikilink")多次上書，帝大怒，萬曆二十九年（1601年）五月謫天民及禮科給事[王士昌](../Page/王士昌.md "wikilink")雜職。天民得貴州[永從典史](https://zh.wikipedia.org/wiki/永從 "wikilink")。至十月，神宗迫於廷議，終於立太子，而天民等卒不召。天民幽憤而卒。天啟中，贈[光祿寺少卿](https://zh.wikipedia.org/wiki/光祿寺 "wikilink")\[1\]。《明史》有傳\[2\]。

## 参考文献

[Category:明朝礼科给事中](https://zh.wikipedia.org/wiki/Category:明朝礼科给事中 "wikilink") [Category:襄汾人](https://zh.wikipedia.org/wiki/Category:襄汾人 "wikilink") [Category:楊姓](https://zh.wikipedia.org/wiki/Category:楊姓 "wikilink")

1.  張鍾秀《太平縣志·卷之六》
2.  《明史·卷233》：楊天民，字正甫，山西太平人。萬歷十七年進士。除朝城知縣。調繁諸城，有異政，擢禮科給事中。時方纂修國史，與御史牛應元請復建文年號，從之。二十七年，狄道山崩，下成池，山南湧大小山五。天民言：「平地成山，惟唐垂拱間有之，而唐遂易為周。今虎狼之使吞噬無窮，狗鼠之徒攘奪難厭。不市而徵稅，無礦而輸銀。甚且毀廬壞冢，籍人貲產，非法行刑。自大吏至守令，每被譴逐。郡邑不肖者，反助虐交歡，藉潤私橐。嗷嗷之眾，益無所歸命，懷樂禍心，有土崩之勢。天心仁愛，亟示譴告，陛下尚不覺悟，翻然與天下更始哉！」不報。文選郎中梅守峻貪黷，將擢太常少卿，天民劾罷之。延綏總兵官趙夢麟潛師襲寇，以大捷聞，督撫李汶、王見賓等鹹進秩予蔭。寇乃大入，殺軍民萬計，汶等又妄奏捷。天民再疏論之，奪見賓職，夢麟戍邊，汶亦被譴。
    天民尋進右給事中。冊立久稽，再疏請，不報。無何，貴妃弟鄭國泰疏請皇長子先冠婚後冊立，天民斥其非。國泰懼，委罪都指揮李承恩，奪其俸。順天、湖廣鄉試文多用二氏語，天民請罪考官楊道賓、顧天颭等，疏留中。二十九年五月，天民復偕同官上言，請早定國本。帝大怒，謫天民及王士昌雜職，余奪俸一年，以士昌亦給事禮科也。時御史周盤等公疏請，亦奪俸。天民得貴州永從典史。至十月，帝迫廷議，始立東宮，而天民等卒不召。天民幽憤卒。天啟中，贈光祿少卿。
    初，天民去諸城，民為立祠。其後長吏不職，父老率聚哭祠下。
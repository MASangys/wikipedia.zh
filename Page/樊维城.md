**樊维城**（），号**紫盖**，湖廣[黃岡縣人](https://zh.wikipedia.org/wiki/黃岡縣 "wikilink")，[明朝政治人物](../Page/明朝.md "wikilink")。

父[樊玉衡](../Page/樊玉衡.md "wikilink")，官[全椒縣知縣](https://zh.wikipedia.org/wiki/全椒縣 "wikilink")。以太常寺少卿致仕。

樊维城於萬曆四十七年（1619年）中進士。除浙江[海鹽縣知縣](https://zh.wikipedia.org/wiki/海鹽縣 "wikilink")，遷[禮部](https://zh.wikipedia.org/wiki/禮部 "wikilink")[主事](https://zh.wikipedia.org/wiki/主事 "wikilink")。天啟七年（1627年），坐事謫[上林苑典簿](../Page/上林苑.md "wikilink")。[毅宗即位](https://zh.wikipedia.org/wiki/明毅宗 "wikilink")，樊维城抗疏誅殺[魏忠賢](https://zh.wikipedia.org/wiki/魏忠賢 "wikilink")，並請褒恤[楊漣](https://zh.wikipedia.org/wiki/楊漣 "wikilink")、[萬璟等一十四人](https://zh.wikipedia.org/wiki/萬璟 "wikilink")，召還[賀逢聖](https://zh.wikipedia.org/wiki/賀逢聖 "wikilink")、[文震孟](../Page/文震孟.md "wikilink")、[孫必顯等三十二人](https://zh.wikipedia.org/wiki/孫必顯 "wikilink")，亟正[張體乾](../Page/張體乾.md "wikilink")、[許顯純](https://zh.wikipedia.org/wiki/許顯純 "wikilink")、[楊寰等罪](https://zh.wikipedia.org/wiki/楊寰 "wikilink")。同月，又請將[崔呈秀開棺戮屍](https://zh.wikipedia.org/wiki/崔呈秀 "wikilink")。均得到採納。

崇禎元年（1628年），遷[戶部](https://zh.wikipedia.org/wiki/戶部 "wikilink")[主事](https://zh.wikipedia.org/wiki/主事 "wikilink")，進[員外郎](https://zh.wikipedia.org/wiki/員外郎 "wikilink")。調任福建[泉州府](../Page/泉州府.md "wikilink")[知府](https://zh.wikipedia.org/wiki/知府 "wikilink")\[1\]。升福建按察使司副使。崇禎八年（1635年）罷歸。崇禎十六年（1643年）三月二十四日，[張獻忠破黃岡](https://zh.wikipedia.org/wiki/張獻忠 "wikilink")，知縣[孫自一](https://zh.wikipedia.org/wiki/孫自一 "wikilink")、縣丞[吳文燮身死](https://zh.wikipedia.org/wiki/吳文燮 "wikilink")。維城破口大罵，被利刃穿胸而死。《明史》有傳。\[2\]

## 参考资料

{{-}}

[Category:明朝海鹽縣知縣](https://zh.wikipedia.org/wiki/Category:明朝海鹽縣知縣 "wikilink")
[Category:明朝禮部主事](https://zh.wikipedia.org/wiki/Category:明朝禮部主事 "wikilink")
[Category:明朝戶部主事](https://zh.wikipedia.org/wiki/Category:明朝戶部主事 "wikilink")
[Category:明朝戶部員外郎](https://zh.wikipedia.org/wiki/Category:明朝戶部員外郎 "wikilink")
[Category:明朝泉州府知府](https://zh.wikipedia.org/wiki/Category:明朝泉州府知府 "wikilink")
[Category:明朝戰爭身亡者](https://zh.wikipedia.org/wiki/Category:明朝戰爭身亡者 "wikilink")
[Category:黄冈人](https://zh.wikipedia.org/wiki/Category:黄冈人 "wikilink")
[Category:樊姓](https://zh.wikipedia.org/wiki/Category:樊姓 "wikilink")

1.  清·[胡之鋘修](https://zh.wikipedia.org/wiki/胡之鋘 "wikilink")，清·周学曾等纂，《道光晋江县志·卷之三十四·政绩志》：樊维城，号紫盖，湖广人。崇祯间任泉州知府。廉明勤敏，下车询民疾苦，在于词讼多门，即奏记上官，立清夙弊。旬日间，衙斋幕悴，肃然袖手。军士苦给饷抽扣，躬诣卫所，手自给散。按月查册积，猾吏胥不得稽冒。兵有余粮，士呼宿饱。俗竞讼，延岁月不能决，维城手不停挥，案无留牍。遇山海之争，星言夙驾，近者数里，远者数十里，不惮跋涉，亲临躧勘，曲直立分。海寇窃发，叛服靡常，遇警报即驰至军前，冒矢石为将士先。贼相戒勿犯，环海安堵。他若勤考较，精赏拔，多士奋勉。拊穷民，祛役蠹，里巷讴歌。筑石湖之堡，建具瞻之堂，诸废俱兴。秩满迁擢去，士民思之。节《笋堤集》。
2.  《明史·卷二百三十三·列傳第一百二十一》：子維城，舉萬曆四十七年進士。除海鹽知縣，遷禮部主事。天啟七年，坐事謫上林苑典簿。莊烈帝即位，魏忠賢未誅，抗疏言：「高皇帝定律，人臣非有大功，朦朧奏請封爵者，所司及封受之人俱斬。今魏良卿、良棟、鵬翼，白丁乳臭兒，並叨封爵，皆當按律誅。忠賢所積財，半盜內帑，籍還太府，可裕九邊數歲之餉。」因請褒恤楊漣、萬璟等一十四人，召還賀逢聖、文震孟、孫必顯等三十二人，亟正張體乾、許顯純、楊寰等罪。其月，又言：「崔呈秀雖死，宜剖棺戮屍。『五虎』、『五彪』之徒，乃或賜馳驛，或僅令還鄉，何以服人心，昭國典。」末斥吏科陳爾翼請緝東林遺孽之非，乞釋御史方震孺罪。帝並採納之。
    崇禎元年，遷戶部主事，進員外郎。歷泉州知府、福建副使。八年，以大計罷歸。十六年，黃州城南門哭五日夜。衆知禍必至，傾城走，婦女多不及行。三月二十四日，張獻忠破黃岡，知縣孫自一、縣丞吳文燮死之。賊欲屈維城，抗聲大罵，刃洞胸而死。賊遂驅婦女墮城，稍緩，輒斷其腕，血淋漓土石間。三日而城平，復殺之以實塹焉。自一，光山人。
> 本文内容由[汪奎](https://zh.wikipedia.org/wiki/汪奎)转换而来。


**汪奎**（），字文灿，[直隸](https://zh.wikipedia.org/wiki/南直隸 "wikilink")[婺源縣人](https://zh.wikipedia.org/wiki/婺源縣 "wikilink")。明朝政治人物。

## 生平

汪奎為[成化](../Page/成化.md "wikilink")二年（1466年）进士。任浙江[秀水知县](https://zh.wikipedia.org/wiki/秀水縣 "wikilink")，擢[御史](../Page/御史.md "wikilink")。出爲[敘州同知](https://zh.wikipedia.org/wiki/敘州 "wikilink")、[成都](https://zh.wikipedia.org/wiki/成都 "wikilink")[知府](https://zh.wikipedia.org/wiki/知府 "wikilink")，官至[廣西左](https://zh.wikipedia.org/wiki/廣西 "wikilink")[布政使](https://zh.wikipedia.org/wiki/布政使 "wikilink")。[弘治十四年以都察院右](https://zh.wikipedia.org/wiki/弘治_\(明孝宗\) "wikilink")[副都御史巡撫貴州](https://zh.wikipedia.org/wiki/副都御史 "wikilink")。後被彈劾失官。[正德六年](https://zh.wikipedia.org/wiki/正德_\(明武宗\) "wikilink")（1511年）卒\[1\]。有子[汪舜民](https://zh.wikipedia.org/wiki/汪舜民 "wikilink")。

## 参考文献

<div class="references-small">

<references />

</div>

[Category:明朝秀水縣知縣](https://zh.wikipedia.org/wiki/Category:明朝秀水縣知縣 "wikilink") [Category:明朝監察御史](https://zh.wikipedia.org/wiki/Category:明朝監察御史 "wikilink") [Category:明朝廣西布政使](https://zh.wikipedia.org/wiki/Category:明朝廣西布政使 "wikilink") [Category:明朝成都府知府](https://zh.wikipedia.org/wiki/Category:明朝成都府知府 "wikilink") [Category:明朝貴州巡撫](https://zh.wikipedia.org/wiki/Category:明朝貴州巡撫 "wikilink") [Category:婺源人](https://zh.wikipedia.org/wiki/Category:婺源人 "wikilink") [Category:汪姓](https://zh.wikipedia.org/wiki/Category:汪姓 "wikilink")

1.  （清）[張廷玉等](https://zh.wikipedia.org/wiki/張廷玉 "wikilink")，《[明史](../Page/明史.md "wikilink")·卷180》（中華書局點校本）：汪奎，字文燦，婺源人。成化二年進士。為秀水知縣，擢御史。二十一年，星變，偕同官疏陳十事，言：建言貶謫諸臣，效忠於國，宜復其職。妖僧繼曉結中官梁芳，耗竭內藏，乞治芳罪，斬繼曉都市。傳奉官顧賢等皆中官恒從子而冒錦衣，李孜省小吏而授通政，宜盡斥以清仕路。尚書殷謙、李本，侍郎杜銘、尹直，皆素乏清譽，尚書張鵬、張鎣、張瑄，侍郎杜謙、艾福、馬顯、劉俊，大理卿宋欽，巡撫都御史魯能、馬馴，皆老懦無能，侍郎談倫奔競無恥，巡撫趙文博粗鄙妄為，大理卿田景旸素行不謹，宜令致仕。鎮守、守備內官視天順間逾數倍，作威福，淩虐有司。浙江張慶、四川蔡用得逮治四品以下官，尤傷國體，宜悉撤還。內外坐營、監槍內官增置過多，皆私役軍士，辦納月錢，多者至二三百人。武將亦皆私役健丁，行伍惟存老弱。勛戚、內官奏乞鹽利，滿載南行，所至張欽賜黃旗，商旅不行，邊儲虧損，並宜嚴禁。陝西、山西、河南頻年水旱，死徙大半，山、陝之民僅存無幾。宜核被災郡縣，概與蠲除。給事張善吉先坐罪謫官，考績至京，昏夜乞憐，得授茲職，大玷清班，宜罷斥。山、陝、河、洛饑民多流鄖、襄，至骨肉相啖。請大發帑庾振濟，消弭他變。」當是時，帝以災變求言，奎疏入，雖觸帝忌，未加譴。無何，有御史失儀，奎當面糾，退朝乃奏。帝以其怠緩，杖之於廷。居數月，復出為夔州通判，討平雲陽劇賊。孝宗立，量移敘州同知。以薦，擢成都知府。歲饑多盜，振救多復業。三遷廣西左布政使。弘治十四年以右副都御史巡撫貴州。未浹歲，普安賊婦米魯作亂，被劾致仕。正德六年卒。
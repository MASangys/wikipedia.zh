**汪文輝**，字德充，號都山，[南直隸](https://zh.wikipedia.org/wiki/南直隸 "wikilink")[徽州府](../Page/徽州府.md "wikilink")[婺源縣人](https://zh.wikipedia.org/wiki/婺源縣 "wikilink")，明朝政治人物。\[1\]

## 生平

嘉靖四十四年（1565年），登進士，授工部主事。隆慶四年（1570年），改雲南道監察御史\[2\]，隆慶五年，任陝西按察司僉事\[3\]。彈劾權臣[高拱](../Page/高拱.md "wikilink")，被罷免\[4\]。

[神宗即位](../Page/明神宗.md "wikilink")，高拱罷官，汪文輝任[尙寶司卿](https://zh.wikipedia.org/wiki/尙寶司卿 "wikilink")。\[5\]

## 參考文獻

[Category:婺源人](https://zh.wikipedia.org/wiki/Category:婺源人 "wikilink")
[Category:明朝工部主事](https://zh.wikipedia.org/wiki/Category:明朝工部主事 "wikilink")
[Category:明朝監察御史](https://zh.wikipedia.org/wiki/Category:明朝監察御史 "wikilink")
[Category:明朝尚寶司卿](https://zh.wikipedia.org/wiki/Category:明朝尚寶司卿 "wikilink")
[Category:明朝陝西按察使司僉事](https://zh.wikipedia.org/wiki/Category:明朝陝西按察使司僉事 "wikilink")

1.  《嘉靖四十四年乙丑科進士登科錄》：民籍，治《[易經](https://zh.wikipedia.org/wiki/易經 "wikilink")》，年三十二歲中式嘉靖四十四年乙丑科第三甲第二百八十七名進士。十一月十一日生，行一，曾祖[汪于福](https://zh.wikipedia.org/wiki/汪于福 "wikilink")；祖[汪城](https://zh.wikipedia.org/wiki/汪城 "wikilink")；父[汪初](https://zh.wikipedia.org/wiki/汪初 "wikilink")；母江氏。[具慶下](https://zh.wikipedia.org/wiki/具慶下 "wikilink")，妻游氏，弟文耀。由縣學生中式應天府鄉試第七名[舉人](https://zh.wikipedia.org/wiki/舉人 "wikilink")，[會試中式第三百八十一名](https://zh.wikipedia.org/wiki/會試 "wikilink")。
2.  明實錄：穆宗實錄 ,54卷 ,1329
3.  明實錄：穆宗實錄 ,54卷 ,1329
4.  《明史》（卷215）：汪文輝，字德充，婺源人。嘉靖四十四年進士。授工部主事。隆慶四年改御史。高拱以內閣掌吏部，權勢烜赫。其門生韓楫、宋之韓、程文、涂夢桂等並居言路，日夜走其門，專務搏擊。文輝亦拱門生，心獨非之。明年二月疏陳四事，專責言官。其略曰：
    先帝末年所任大臣，本協恭濟務，無少釁嫌。始於一二言官見廟堂議論稍殊，遂潛察低昂、窺所向而攻其所忌。致顛倒是非，熒惑聖聽，傷國家大體。苟踵承前弊，交煽並搆，使正人不安其位，恐宋元祐之禍，復見於今，是為傾陷。祖宗立法至精密矣，而卒有不行者，非法敝也，不得其人耳。今言官條奏，率銳意更張。部臣重違言官，輕變祖制，遷就一時，苟且允覆。及法立弊起，又議復舊。政非通變之宜，民無畫一之守，是為紛更。
    古大臣坐事退者，必為微其詞；所以養廉恥，存國體。今或掇其已往，揣彼未形，逐景循聲，爭相詬病，若市井喧鬨然。至方面重臣，苟非甚奸慝，亦宜棄短錄長，為人才惜。今或搜抉小疵，指為大蠹，極言醜詆，使決引去。以此求人，國家安得全才而用之，是為苛刻。
    言官能規切人主，糾彈大臣。至言官之短，誰為指之者？今言事論人或不當，部臣不為奏覆，即憤然不平；雖同列明知其非，亦莫與辨，以為體貌當如是。夫臣子且不肯一言受過，何以責難君父哉。是為求勝。
    此四弊者，今日所當深戒。然其要在大臣取鑒前失，勿用希指生事之人。希指生事之人進，則忠直貞諒之士遠，而頌成功、譽盛德者日至於前。大臣任己專斷，即有闕失，孰從聞之。蓋宰相之職，不當以救時自足，當以格心為本。願陛下明飭中外，消朋比之私，還淳厚之俗，天下幸甚。
    疏奏，下所司。拱惡其刺己，甫三日，出為寧夏僉事。修屯政，蠲浮糧，建水牐，流亡漸歸。御史富平孫丕揚忤拱，為希指者所劾。方行勘，文輝抗言曰：「毛舉細故，齮齕正人，以快當路之私，我固不肯為，諸君亦不可也。」於是緩其事。未幾，劾者先得罪去，丕揚竟獲免。
    神宗嗣位，拱罷政，召為尚寶卿。尋告歸。久之，有詔召用。未赴卒。
5.  《國朝獻徵錄·77卷》728-731：《尚寶司卿汪公文輝行狀》，[潘士藻](https://zh.wikipedia.org/wiki/潘士藻 "wikilink")
**游智開**（），[湖南](https://zh.wikipedia.org/wiki/湖南 "wikilink")[新化人](https://zh.wikipedia.org/wiki/新化縣 "wikilink")，举人出身、清朝政治人物。

咸丰元年（1851年）中举人，拣选知县。光绪二十一年八月二十（1895年10月8日），由前广东布政使调任[廣西布政使](https://zh.wikipedia.org/wiki/廣西布政使 "wikilink")。光绪二十五年正月初六（1899年2月15日），因病解职。\[1\]《清史稿》有傳。\[2\]

## 參考文獻

## 外部链接

  - [游智開](http://m.voc.com.cn/wxhn/article/201609/201609131344177969.html)

{{-}}

[Category:清朝廣西布政使](https://zh.wikipedia.org/wiki/Category:清朝廣西布政使 "wikilink") [Category:咸豐元年辛亥恩科舉人](https://zh.wikipedia.org/wiki/Category:咸豐元年辛亥恩科舉人 "wikilink") [Category:清朝廣東布政使](https://zh.wikipedia.org/wiki/Category:清朝廣東布政使 "wikilink") [Category:清朝知州](https://zh.wikipedia.org/wiki/Category:清朝知州 "wikilink") [Category:清朝四川按察使](https://zh.wikipedia.org/wiki/Category:清朝四川按察使 "wikilink") [Category:清朝廣東巡撫](https://zh.wikipedia.org/wiki/Category:清朝廣東巡撫 "wikilink") [Category:清朝永平府知府](https://zh.wikipedia.org/wiki/Category:清朝永平府知府 "wikilink")

1.
2.  《清史稿·列傳二百三十八》：游智开，字子代，湖南新化人。咸丰元年举人，拣选知县。同治初，李续宜巡抚安徽，调司釐榷，以廉平称。四年，署和州知州，日坐堂皇决事。又时出巡四境，延见父老，问其疾苦。亲为诸生考校文艺，剖析经旨，教以孝弟廉让。期年，治化大行。州旧由胥吏垫完粮赋，最为民病，禁绝之。筑濒江堤防，自督工役，费节而堤坚，免水患。补无为州，署泗州，治盗尤严。曾国籓称其治行为江南第一，移督直隶，调智开署深州。兴义学，减浮征，民大悦。补灤州，民苦兵车，为别筹输送，免扰累。俗健讼，奸民居间交构，痛惩之，其风渐息。
    十一年，擢知永平府，一车一盖，周历下邑，得其情伪。遇有事，牧令未及报，辄已闻知。一日侵晨，驰至迁安狱，狱吏方私系囚求赂，即拘吏至县庭笞之。令始惊，起谢。葺书院，筑城垣，修郡志，皆事举，无滥费。濒海产盐，贫民资为衣食。部牒禁私贩，疏官引。智开上言民间少一私贩，即地方多一马贼。盐本宜行官引，惟永平则仍旧为便，事得寝。有巨室以析产构讼，久不决。智开坐便室，呼两造至，不加研鞫，自咎治郡无状，变起骨肉，望族如此，况齐民乎？讼者流涕请罢。李鸿章疏陈智开清勤端严，足励末俗。光绪六年，擢永定河道。河患夙称难治，智开每当抢护险工，立河干亲指挥，日周巡两岸以为常，员弁无敢离工次者。左宗棠议将永定河南岸改北岸以纾水患。智开以上下游数百里，城市庐墓，迁徙不便，力争而止。两以三汛安澜邀优奖。
    十一年，擢四川按察使。携一仆乘箯舆入蜀，密访吏治得失，民情爱恶。督属清釐积案，常躬自讯结，狱讼为清。两权布政使。十二年，护理总督。重庆教案起，智开奏言是案当以根究起衅之由，先收险要及预定款目为关键。非赎回险要，无以服渝民之心；非严诛首犯，无以制洋人之口；非议赔银两，无以为结案之具。谂知教首罗元义激成众怒，几酿大变，飞檄拘之入省，民团始散。又以元义身虽入教，仍是中国子民，自应治以中国法律。请敕总理衙门据理与争，勿许公使干预。时中外皆恐以肇衅端，智开持之益力，卒置元义於法。薄给赔偿，而案遂结。
    十四年，迁广东布政使，署理巡抚。劾贪墨吏，不避权要，严赌禁，却闱姓例餽三十万金。僧寺匿匪，废改义塾。十六年，以老乞休。二十一年，起广西布政使。为政务持大体，事有不可行，力持不变。痛除官场积习，僚属化之。灵川闹粮，省令发兵剿办。智开以事由激变，办理不善，责归县令，民获保全。又念粤西地瘠，向鲜盖藏，捐廉储粮石，通饬各属积穀备荒。凡廉俸所入，悉以办公益，无自私。阅三年，因病罢归，卒於家。所至各省俱请祀名宦祠。
> 本文内容由[游百川](https://zh.wikipedia.org/wiki/游百川)转换而来。


**游百川**（），字**匯東**\[1\]、號**梅溪**\[2\]，[山東省](https://zh.wikipedia.org/wiki/山東省 "wikilink")[武定府](https://zh.wikipedia.org/wiki/武定府 "wikilink")[濱州縣](https://zh.wikipedia.org/wiki/濱州縣 "wikilink")（今[山東省](https://zh.wikipedia.org/wiki/山東省 "wikilink")[濱縣](https://zh.wikipedia.org/wiki/濱縣 "wikilink")）人，清朝政治人物、進士出身。

同治元年，登進士，改庶吉士，授翰林院編修。同治六年，升任監察御史，彈劾[宗室寬和等皇親](https://zh.wikipedia.org/wiki/宗室寬和 "wikilink")。同治七年，上奏請剿[捻軍](https://zh.wikipedia.org/wiki/捻軍 "wikilink")、并禁止各省栽種罌粟。同治十二年，上疏反對修葺[圓明園](https://zh.wikipedia.org/wiki/圓明園 "wikilink")。光緒五年，擔任湖南[衡永郴桂道](../Page/衡永郴桂道.md "wikilink")，升任四川按察使。光緒七年，升任[順天府尹](https://zh.wikipedia.org/wiki/順天府尹 "wikilink")。光緒八年，任[倉場侍郎](https://zh.wikipedia.org/wiki/倉場侍郎 "wikilink")\[3\]。

## 參考

[Category:清朝順天府府丞](https://zh.wikipedia.org/wiki/Category:清朝順天府府丞 "wikilink")

1.  國立故宮博物院圖書文獻處清史館傳稿 ,701007960號
2.  詞林輯略 ,8卷 ,414
3.  《[清史稿](../Page/清史稿.md "wikilink")》（列傳 ,423卷）：游百川，字匯東，山東濱州人。同治元年進士，選庶吉士，授編修。六年，遷御史，巡西城。宗室寬和等所行多不法，奏劾懲治，一時貴近斂跡。七年，捻匪自山東竄直隸，百川奏請飭統兵大臣迅速剿辦，又請嚴禁各省栽種罌粟，上皆採納。疏論內外官署胥吏積弊，詔通飭嚴禁。復言：「除吏弊在肅官方，尤在揚士氣。請飭部院堂官於每司中擇賢雋數員，付以事權，專其責任。察有胥吏舞弊，據實上陳，仍以勤惰定功過。賞罰既明，人才自奮。至外省地方官，本有懲治胥吏之權，嚴飭各督撫為地擇人，毋以人試地。舉賢劾不肖，再簡廉正大員，以時巡察，遇有貪官蠹吏，列狀奏聞。」黃河北徙，山東郡邑屢被水。百川疏請賑卹，河督文彬、巡撫丁寶楨請仍挽復淮、徐故道，命廷臣集議。百川疏言：「黃水宜南宜北，必將折衷一是。如議挽復故道，論工程，論經費，引黃濟運，有未可遽定者三端：如即以大清河為黃水經流，舊道斷不能容，河面必須加寬，民間田廬如何移徙，如何安置，則度地宜審也；且即河面加寬，仍恐萬難容納，別開支河，勢不容已，徒駭、馬頰、鉤盤、鬲津猶可指名，可否開行，有無貽害，則分水宜權也；黃水北行，其事為創，萬一不善料理，人情騷動，物議沸騰，則相機宜慎也。請特派大臣履行上下游詳勘，然後定策。」十二年，上親政，命葺治圓明園，奉皇太后駐蹕。御史沈淮疏請暫緩修理，上特諭宣示孝養兩宮之意，專修安佑宮供奉列聖御容，暨皇太后駐蹕之所，治事之地，量從節儉，不事華靡，此外均不必興修。百川繼疏申諫，上召入詰責，百川侃侃正言無所撓，上為動容，一時敢諫之名動朝野。尋以憂歸，服除補官，遷給事中。光緒五年，出為湖南衡永郴桂道，遷四川按察使，擢順天府尹，遷倉場侍郎。九年，山東河決，被災者數十州縣，命百川往會巡撫陳士杰治工賑。百川輕騎周歷河南北岸、上下游，先散急賑。會奏請築兩岸遙隄，復於其內築縷隄，使黃水不致泛濫；又奏請濬小清河，分黃水入海：如議行。還京，以倉廒被火，罷歸。居數年，卒。
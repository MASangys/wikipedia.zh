**滿江紅**为一[词牌名](../Page/词牌.md "wikilink")，此调为[双调](../Page/双调.md "wikilink")93字，前[阕](../Page/阕.md "wikilink")4[仄韵](../Page/仄韵.md "wikilink")，后阙5仄韵，前[阕](../Page/阕.md "wikilink")5、6句、后阕7、8句要[对仗](../Page/对仗.md "wikilink")。后阕3字4字也可对仗。

其中最著名的一首為[宋朝名將](../Page/宋朝.md "wikilink")[岳飛所作](../Page/岳飛.md "wikilink")；但是亦有不少人如[余嘉錫和](../Page/余嘉錫.md "wikilink")[夏承燾等懷疑作者另有其人](../Page/夏承燾.md "wikilink")，因[明朝初未有此詞流行及](../Page/明朝.md "wikilink")[賀蘭山當時在](../Page/賀蘭山.md "wikilink")[西夏境內](../Page/西夏.md "wikilink")\[1\]。而宋遼金史專家[鄧廣銘與王曾瑜](../Page/鄧廣銘.md "wikilink")、李安等則考據岳飛確有作《滿江紅》\[2\]\[3\]\[4\]\[5\]。王克等人認為詞中賀蘭山指[河北西路](../Page/河北西路.md "wikilink")[磁州賀蘭山](../Page/磁州.md "wikilink")，正於對[金戰場](../Page/金國.md "wikilink")\[6\]。

## 詞牌格式

[韻腳](../Page/韻腳.md "wikilink") : 整體為全押仄聲韻

## 例詞

### [岳飛](../Page/岳飛.md "wikilink")

  - 滿江紅·寫懷
    怒髮衝冠，憑闌處，瀟瀟雨歇。抬望眼，仰天長嘯，壯懷激烈。三十功名塵與土，八千里路雲和月。莫等閑、白了少年頭，空悲切。
    靖康恥，猶未雪；臣子恨，何時滅？駕長車，踏破賀蘭山缺。壯志饑飱胡虜肉，笑談渴飲匈奴血。待從頭，收拾舊山河，朝天闕。

<!-- end list -->

  - 滿江紅·登黃鶴樓有感
    遙望中原，荒煙外、許多城郭。想當年、花遮柳護，鳳樓龍閣。
    萬歲山前珠翠繞，篷壺殿裡笙歌作。到而今、鐵騎滿郊畿，風塵惡。
    兵安在？膏鋒鍔。民安在？填溝壑。嘆江山如故，千村寥落。
    何日請纓提銳旅，一鞭直渡清河洛。卻歸來、再續漢陽遊，騎黃鶴。

### [韓世忠](../Page/韓世忠.md "wikilink")

  - 滿江紅·萬里長江
    萬里長江，淘不盡、壯懷秋色。漫說道、秦宮漢帳，瑤臺銀闕。
    長劍倚天氛霧外，寶弓掛日烟塵側。向星辰、拍袖整乾坤，難消歇。
    龍虎嘯，風雲泣。千古恨，憑誰說。對山河耿耿，淚沾襟血。
    汴水夜吹羌笛管，鸞輿步老遼陽月。把唾壺敲碎問蟾蜍，圓何缺。

### [文天祥](../Page/文天祥.md "wikilink")

  - 滿江紅·代王夫人作
    試問琵琶，胡沙外怎生風色。最苦是，姚黃一朵，移根仙闕。
    王母歡闌瓊宴罷，仙人淚滿金盘側。聽行宮，半夜雨淋鈴，聲聲歇。
    彩雲散，香塵滅。銅駝恨，那堪說！想男兒慷慨，嚼穿齦血。
    回首昭陽辭落日，傷心銅雀迎秋月。算妾身，不愿似天家，金甌缺。

<!-- end list -->

  - 滿江紅·燕子樓中
    燕子樓中，又捱過、几番秋色。相思處、青年如夢，乘鸞仙闕。
    肌玉暗消衣帶緩，淚珠斜透花鈿側。最无端蕉影上窗紗，青燈歇。
    曲池合，高臺滅。人間事，何堪說！向南陽阡上，滿襟清血。
    世態便如翻覆雨，妾身元是分明月。笑樂昌一段好風流，菱花缺。

### [文徵明](../Page/文徵明.md "wikilink")

  - 滿江紅·拂拭殘碑
    拂拭殘碑，敕飛字、依稀堪讀。慨當初，倚飛何重，後來何酷！
    果是功成身合死？可憐事去言難贖。最無辜、堪恨更堪悲，風波獄。
    豈不念，中原蹙？豈不恤，徽欽辱？但徽欽既返，此身何屬？
    千古休談南渡錯，當時自怕中原復。笑區區、一檜亦何能，逢其欲。\[7\]

### [夏完淳](../Page/夏完淳.md "wikilink")

  - 滿江紅·無限傷心
    無限傷心，吊亡國雲山故道。驀驀地，杜鵑啼血，棠梨開早。
    愁隨花絮飛來也，四山鎖盡愁難掃。嘆年年春色倍還人，誰年少！
    梨花雪，絲風曉；柳楊枝，籠煙裊。禁三千白髮，鏡花虛照。
    襟袖朱顏人似玉，也應同向金樽老。想當時羅綺少年場，生春草。

<!-- end list -->

  - 滿江紅·惆悵
    淥水三年，小橋畔，相逢曾賦。長凝佇，青驄有影，章台無路。
    月下憑肩衣尚暖，樓頭密約書成蠹。訪城西、惟有畫簷蛛，絲如故。
    曉雲意，人空慕。題詩客，愁應訴。奈綠陰滿徑，乍逢崔護。
    芍藥已付春夢遠，楊花有被東風誤。想雕欄、不追卻沾泥，言還齼。

### [龐樹柏](../Page/龐樹柏.md "wikilink")

  - 滿江紅·靈嚴謁韓蘄王墓並讀記功碑敬賦
    南渡江山，空留此、一抔殘土。尚彷佛，將軍旌旆，美人桴鼓。
    江上風雲鷗夢冷，湖邊煙月鵑聲苦。只傷心、遺憾最難消，騎驢去。
    滄桑淚，揮無緒。興亡跡，尋無據。算千秋歌哭，英靈知否？
    螭背豐碑餘幾字，消磨那更風兼雨。望棲霞、一樣舊斜陽，埋怨處。

### [范成大](../Page/范成大.md "wikilink")

  - 滿江紅·清江風帆甚快，作此，與客劇飲歌之。
    千古東流，聲卷地、雲濤如屋。橫浩渺、檣竿十丈，不勝帆腹。夜雨翻江春浦漲，船頭鼓急風初熟。似當年、呼禹亂黃川，飛梭速。 
    擊楫誓，空驚俗。休拊髀，都生肉。任炎天冰海，一杯相屬。荻筍蔞芽新入饌，鶤弦鳳吹能翻曲。笑人間、何處似尊前，添銀燭。

## 流行文化

岳飛的《满江红》，曾被多位作曲家及歌手分別創作譜曲和演唱：

  - 1932年由[林聲翕創作的中國藝術歌曲](../Page/林聲翕.md "wikilink")《滿江紅》
  - [關聖佑作曲](../Page/關聖佑.md "wikilink")，[溫兆倫主唱](../Page/溫兆倫.md "wikilink")，為1982年香港亞洲電視武俠劇《[十二金牌](../Page/十二金牌.md "wikilink")》的插曲
  - [顧嘉煇作曲](../Page/顧嘉煇.md "wikilink")，[羅文主唱](../Page/羅文.md "wikilink")，為1983年香港無綫電視劇集《[射鵰英雄傳之鐵血丹心](../Page/射鵰英雄傳之鐵血丹心.md "wikilink")》的插曲
  - 八點檔電視劇《[八千里路雲和月](../Page/八千里路雲和月_\(1988年電視劇\).md "wikilink")》主題曲，演唱者：[原野三重唱](../Page/原野三重唱.md "wikilink")
  - 收錄於[成龍](../Page/成龍.md "wikilink")《第一次》國語專輯（未納入正式曲目，但可在曲目結束後的段落聽取），此版本的曲調較為輕快
  - [尤景文編曲](../Page/尤景文.md "wikilink")，[趙傳所演唱的搖滾版](../Page/趙傳.md "wikilink")
  - 由布袋戲大師[黃俊雄作曲](../Page/黃俊雄.md "wikilink")，[西卿演唱之版本](../Page/西卿.md "wikilink")，為1994年《[新雲州大儒俠](../Page/新雲州大儒俠.md "wikilink")》之主題曲，曲風重節奏、編曲富壯烈胸懷

## 注釋

## 外部連結

[Category:岳飛](https://zh.wikipedia.org/wiki/Category:岳飛 "wikilink")
[Category:词牌](https://zh.wikipedia.org/wiki/Category:词牌 "wikilink")

1.  [〈三十功名塵與土
    岳飛是否《滿江紅》詞作者爭議〉](http://www.stnn.cc:82/arts/t20060811_298761.html)

2.  [再論岳飛的《滿江红》词不是偽作](http://www.yuef.org/stuff/rese008.htm)
3.  [鄧廣銘弟子：岳飛《滿江紅》詞不是偽作](http://news.ifeng.com/history/minjianshuoshi/libaozhu/detail_2010_02/26/355622_0.shtml)
4.  [岳飛孫子未收集
    《滿江紅》是偽作？](http://www.stnn.cc:82/arts/200703/t20070301_478745.html)

5.  [岳飛《滿江紅》詞真偽之争辨及其系年](http://www.annian.net/show.aspx?id=21450&cid=18)

6.   賀蘭山另見[s:讀史方輿紀要/卷四十九\#磁州](../Page/s:讀史方輿紀要/卷四十九#磁州.md "wikilink")
7.  [文徵明的《满江红（拂拭残碑）》到底是怎么写的？](http://yuanyuan.blog.caixin.com/archives/74319)
**玉楼春**，[词牌名](../Page/词牌.md "wikilink")。亦称《**木兰花**》、《**春晓曲**》。[双调五十六字](https://zh.wikipedia.org/wiki/双调 "wikilink")，上下[阕各四句](https://zh.wikipedia.org/wiki/阕 "wikilink")，三仄[韵](https://zh.wikipedia.org/wiki/韵 "wikilink")。

## 異名

《花間集》[顧敻詞起句](https://zh.wikipedia.org/wiki/顧敻 "wikilink")，有「月照玉樓春漏促」句，又有「柳映玉樓春日晚」句；《樽前集》[歐陽炯詞](../Page/歐陽炯.md "wikilink")，起句有「春早玉樓煙雨夜」句，又有「日照玉樓花似錦，樓上醉和春色寢」句，取為調名。另[李煜詞](../Page/李煜.md "wikilink")，名《惜春容》；[朱希真詞](https://zh.wikipedia.org/wiki/朱希真 "wikilink")，名《西湖曲》；[康與之詞](https://zh.wikipedia.org/wiki/康與之 "wikilink")，名《玉樓春令》；《高麗史·樂志》稱為《歸朝歡令》。

## 词牌格式

<span style="font-size:smaller;">註：表示平聲，表示仄聲，表示本仄可平，表示本平可仄，粗體表示韻腳。</span>

### 正體

雙調五十六字，上下闕各四句、三仄韻，一韵到底。

**例词**：

  - **[顧敻](https://zh.wikipedia.org/wiki/顧敻 "wikilink")**

<!-- end list -->

  -
    拂水雙飛來去燕。曲檻小屏山六扇。春愁凝思結眉心。綠綺懶調紅錦薦。

<!-- end list -->

  -
    話別多情聲欲戰。玉箸痕留紅粉面。鎮長獨立到黃昏。卻怕良宵頻夢見。

<!-- end list -->

  - **[宋祁](../Page/宋祁.md "wikilink")**

<!-- end list -->

  -
    东城渐觉风光好，榖皱波纹迎客棹。绿杨烟外晓寒轻，红杏枝头春意闹。

<!-- end list -->

  -
    浮生长恨欢娱少，肯爱千金轻一笑。为君持酒劝斜阳，且向花间留晚照。

<!-- end list -->

  - **[欧阳修](../Page/欧阳修.md "wikilink")**

1\.

  -
    别后不知君远近，触目凄凉多少闷。渐行渐远渐无书，水阔鱼沉何处问。

<!-- end list -->

  -
    夜深风竹敲秋韵，万叶千声皆是恨。故欹单枕梦中寻，梦又不成灯又烬。

2\.

  -
    尊前擬把歸期說，未語春容先慘咽。人生自是有情痴，此恨不關風與月。

<!-- end list -->

  -
    離歌且莫翻新闋，一曲能教腸寸結。直須看盡洛城花，始共春風容易別。

<!-- end list -->

  - **[周邦彥](https://zh.wikipedia.org/wiki/周邦彥 "wikilink")**

<!-- end list -->

  -
    桃溪不作從容住，秋藕絕來無續處。當時相候赤闌橋，今日獨尋黃葉路。　　

<!-- end list -->

  -
    煙中列岫青無數，雁背夕陽紅欲暮。人如風後入江雲，情似雨點黏地絮。

<!-- end list -->

  - **[李清照](../Page/李清照.md "wikilink")**

<!-- end list -->

  -
    紅酥肯放瓊苞碎，探著南枝開遍未？不知醞藉几多時，但見包藏無限意。　　

<!-- end list -->

  -
    道人憔悴春窗底，悶損闌干愁不倚。要來小看便來休，未必明朝風不起。

## 參考文獻

  - 清·[王奕清](https://zh.wikipedia.org/wiki/王奕清 "wikilink") 等.《欽定詞譜》.
    中國書店. 2010年1月出版. ISBN 9787806637470.

[Category:词牌](https://zh.wikipedia.org/wiki/Category:词牌 "wikilink")
**王丘**（？－743年），字**仲山**，[相州](https://zh.wikipedia.org/wiki/相州 "wikilink")[安陽](https://zh.wikipedia.org/wiki/安陽 "wikilink")（今屬河南）人。[太子左庶子](https://zh.wikipedia.org/wiki/庶子_\(官制\) "wikilink")[王同晊子](https://zh.wikipedia.org/wiki/王同晊 "wikilink")。幼擢[童子科](https://zh.wikipedia.org/wiki/童子科 "wikilink")，後登制科，拜奉禮郎。[長安中](https://zh.wikipedia.org/wiki/長安 "wikilink")，官監察御史。[開元間](https://zh.wikipedia.org/wiki/開元 "wikilink")，歷考功員外郎、紫微舍人、[吏部侍郎](../Page/吏部侍郎.md "wikilink")、尚書左右丞、[黃門侍郎](../Page/黃門侍郎.md "wikilink")。丁父憂，服闋，拜右散騎常侍，仍知制誥。遷[御史大夫](../Page/御史大夫.md "wikilink")，俄轉[太子賓客](https://zh.wikipedia.org/wiki/太子賓客 "wikilink")。終[禮部尚書](https://zh.wikipedia.org/wiki/禮部尚書 "wikilink")。卒後，贈荊州[大都督](https://zh.wikipedia.org/wiki/大都督 "wikilink")。

王丘善於詞賦，《[全唐詩](../Page/全唐詩.md "wikilink")》存其詩三首，《[全唐文](../Page/全唐文.md "wikilink")》存其文二篇。

## 生平

開元初，累遷考功員外郎。先是，考功舉人，請託大行，取士頗濫，每年至數百人，丘一切核其實材，登科者僅滿百人。議者以為自則天已後凡數十年，無如丘者，其後席豫、嚴挺之為其次焉。三遷[紫微舍人](https://zh.wikipedia.org/wiki/紫微舍人 "wikilink")，以知制誥之勤，加朝散大夫，再轉[吏部侍郎](../Page/吏部侍郎.md "wikilink")。典選累年，甚稱平允。擢用[山陰尉](https://zh.wikipedia.org/wiki/山陰 "wikilink")[孫逖](../Page/孫逖.md "wikilink")、[桃林尉](https://zh.wikipedia.org/wiki/桃林縣 "wikilink")[張鏡微](https://zh.wikipedia.org/wiki/張鏡微 "wikilink")、[湖城尉](https://zh.wikipedia.org/wiki/湖城縣 "wikilink")[張晉明](https://zh.wikipedia.org/wiki/張晉明 "wikilink")、進士[王泠然](https://zh.wikipedia.org/wiki/王泠然 "wikilink")，皆稱一時之秀。俄換[尚書左丞](https://zh.wikipedia.org/wiki/尚書左丞 "wikilink")。

開元十一年，拜[黃門侍郎](../Page/黃門侍郎.md "wikilink")。其年，山東旱儉，朝議選朝臣為刺史以撫貧民，制曰：「昔[咎繇與禹言曰](../Page/皋陶.md "wikilink")：『在知人，在安人。』此皆念存邦本，光於帝載，乾乾夕惕，無忘一日。而長吏或不稱，蒼生或未寧，深思循良，以矯過弊，仍重諸侯之選，故自朝廷始之。」於是以丘為懷州刺史，又以中書侍郎[崔沔等數人皆為山東諸州刺史](https://zh.wikipedia.org/wiki/崔沔 "wikilink")。至任，皆無可稱，唯丘在職清嚴，人吏甚畏慕之。俄又分知吏部選事，入為尚書左丞，丁父憂去職，服闋，拜[右散騎常侍](https://zh.wikipedia.org/wiki/右散騎常侍 "wikilink")，仍知制誥。 二十一年，侍中[裴光庭病卒](https://zh.wikipedia.org/wiki/裴光庭 "wikilink")，中書令[蕭嵩](../Page/蕭嵩.md "wikilink")與丘有舊，將薦丘知政事，丘知而固辭，且盛推尚書右丞[韓休](../Page/韓休.md "wikilink")，嵩因而奏之。及休作相，遂薦丘代崔琳為御史大夫。丘既訥於言詞，敷奏多不稱旨。俄轉太子賓客，襲父爵宿預男，尋以疾拜禮部尚書，仍聽致仕。

## 評價

丘雖歷要職，固守清儉，未嘗受人饋遺，第宅輿馬，稱為敝陋。致仕之後，藥餌殆將不給。上聞而嘉嘆，下制曰：「王丘夙負良材，累升茂秩，比緣疾疹，假以優閒。聞其家道屢空，醫藥靡給，久此從宦，遂無餘資。持操若斯，古人何遠！且優賢之義，方冊所先，週急之宜，沮勸攸在。其俸祿一事已上，並宜全給，式表殊常之澤，用旌貞白之吏。」[天寶二年](https://zh.wikipedia.org/wiki/天寶 "wikilink")（743年）卒，贈[荊州](https://zh.wikipedia.org/wiki/荊州 "wikilink")[大都督](https://zh.wikipedia.org/wiki/大都督 "wikilink")。

## 參考文獻

  - 《[舊唐書·卷一百](https://zh.wikipedia.org/wiki/s:舊唐書/卷100 "wikilink")》

## 參見

  - [唐書人物列表](../Page/唐書人物列表.md "wikilink")
  - [資治通鑑人物列表](../Page/資治通鑑人物列表.md "wikilink")

[Category:王姓](https://zh.wikipedia.org/wiki/Category:王姓 "wikilink") [Category:生年不詳](https://zh.wikipedia.org/wiki/Category:生年不詳 "wikilink") [Category:743年逝世](https://zh.wikipedia.org/wiki/Category:743年逝世 "wikilink") [Category:唐朝官員](https://zh.wikipedia.org/wiki/Category:唐朝官員 "wikilink") [Category:唐朝作家](https://zh.wikipedia.org/wiki/Category:唐朝作家 "wikilink") [Category:安陽人](https://zh.wikipedia.org/wiki/Category:安陽人 "wikilink")
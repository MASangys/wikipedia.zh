> 本文内容由[王之棟 \(萬曆進士\)](https://zh.wikipedia.org/wiki/王之棟_\(萬曆進士\))转换而来。


**王之棟**（），字**養隆**，號**柱石**，[直隸](https://zh.wikipedia.org/wiki/北直隸 "wikilink")[寧晉縣人](https://zh.wikipedia.org/wiki/寧晉縣 "wikilink")，[明朝](../Page/明朝.md "wikilink")政治人物。

## 生平

萬曆十年（1582年）壬午科順天鄉試第二名舉人。萬曆十一年（1583年）聯捷癸未科進士\[1\]\[2\]。初授翰林院[庶吉士](../Page/庶吉士.md "wikilink")。萬曆十三年（1585年），擢福建道[監察御史](../Page/監察御史.md "wikilink")，巡視東城、宣大、淮揚。不久告歸。再入京，補江西道御史。[陸光祖薦](https://zh.wikipedia.org/wiki/陸光祖 "wikilink")[趙錦爲刑部尚書](../Page/趙錦_\(嘉靖進士\).md "wikilink")，王之棟上疏反對，謫[交城縣尉](https://zh.wikipedia.org/wiki/交城縣 "wikilink")，不久陞[潞安府](../Page/潞安府.md "wikilink")[推官](https://zh.wikipedia.org/wiki/推官 "wikilink")，再陞[禮部](https://zh.wikipedia.org/wiki/禮部 "wikilink")[主事](https://zh.wikipedia.org/wiki/主事 "wikilink")，改[吏部](../Page/吏部.md "wikilink")。聞父病重，辭官歸里。安貧數載，卒於家\[3\]。

## 墓葬

墓在縣北十里石柱村。

## 家族

曾祖父[王亨](https://zh.wikipedia.org/wiki/王亨 "wikilink")；祖父[王獎](https://zh.wikipedia.org/wiki/王獎 "wikilink")，曾任壽官；父親[王克慎](https://zh.wikipedia.org/wiki/王克慎 "wikilink")，曾任知縣。母周氏\[4\]。

## 参考文献

[Category:萬曆十年壬午科舉人](https://zh.wikipedia.org/wiki/Category:萬曆十年壬午科舉人 "wikilink") [Category:明朝庶吉士](https://zh.wikipedia.org/wiki/Category:明朝庶吉士 "wikilink") [Category:明朝監察御史](https://zh.wikipedia.org/wiki/Category:明朝監察御史 "wikilink") [Category:明朝潞安府推官](https://zh.wikipedia.org/wiki/Category:明朝潞安府推官 "wikilink") [Category:明朝禮部主事](https://zh.wikipedia.org/wiki/Category:明朝禮部主事 "wikilink") [Category:明朝吏部主事](https://zh.wikipedia.org/wiki/Category:明朝吏部主事 "wikilink") [Category:宁晋县人](https://zh.wikipedia.org/wiki/Category:宁晋县人 "wikilink") [Category:王姓](https://zh.wikipedia.org/wiki/Category:王姓 "wikilink")

1.
2.
3.  《寧晉縣志·卷之四》：王之棟 王吏部之棟，字養隆，別號柱石，安定公長子。安定公諱克慎，娶周孺人，生公。公性穎異，幼能文學，使者陳某試冠軍，補邑博士弟子員。開府溫公延安定公課其子，攜公同學溫見公，大異之。公受學於安定公，無他師，深思廣覽，刻苦自矢。每夜燈熒熒窓牖間。王父憫其勞戒之，推燈待王父，則攤帙如故。壬午魁畿輔，明年成進士，選翰林庶吉士。乙酉，出為福建道御史，視東城，人不敢干以私，豪俠屏竄肅如也。出按宣大，宣大總戎者，某恃勢橫肆，公抗疏謂，之上為之奪俸。又上疏請立東宮，不報。徐尚賓貞明謂燕趙魏閒有水，可開田種稻；而深州等處，可濬渠受滹沱灌溉。遂上其議，得旨，即以尚賓兼御史領其事。北方地高水深，不可稻一二。有司阿上旨，多紛擾，無成效。甚至薊門以東募兵種稻甚橫，幾為變。公上疏極言其不可十二事，上嘉公奏，罷之。公出按淮揚，未幾，請告歸。再入，補江西道御史。時陸冢宰光祖起舊趙中丞錦為刑部尚書，公疏論錦年老不可任。司寇劾光祖恣情起用。疏上，忤旨，責公回話。公再疏言：「臣第言其老不可用，輒問臣以欲用何人。設臣言事不便者，即當問以欲行何事，是欲籥臣下之口，不敢復言，非社稷之利也。」上竟謫公交城縣尉。尋陞潞安府司理，再陞禮部主事，改銓曹。聞安定公病，告歸。安定公歿，公瘠毀踰禮，幾為死孝。家居讀書教子，時與故舊飲酒賦詩，不以累遭廢斥自憤，陶陶乎有餘樂也。公自成進士，先世之產悉以予諸弟，自買田于邑南曹主。廉介甘貧，家人至不足以餬口。嘗釀黍為酒，無米漉之以炊。客至無薪，以枕中草為爨，不憂也。當道者過其閭，非素交不得見。葉福清秉政，銳意欲薦公，公意漠然不出，竟以病不起。識者以公未及大用為憾-{云}-。姪曾孫舉人王不驕撰。
4.
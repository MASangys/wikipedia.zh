**王宗茂**（），又名**王宗懋**\[1\]，字**時育**，[湖廣承宣布政使司](https://zh.wikipedia.org/wiki/湖廣承宣布政使司 "wikilink")[安陸直隸州](https://zh.wikipedia.org/wiki/安陸直隸州 "wikilink")[京山縣](https://zh.wikipedia.org/wiki/京山縣 "wikilink")（今[湖北省](../Page/湖北省.md "wikilink")[京山縣](https://zh.wikipedia.org/wiki/京山縣 "wikilink")）人，明朝政治人物。[王橋之子](https://zh.wikipedia.org/wiki/王橋 "wikilink")。

## 生平

湖廣鄉試第二十三名。嘉靖二十六年（1547年）丁未科進士\[2\]\[3\]。授行人。嘉靖三十一年，升任南京監察御史\[4\]，上疏彈劾嚴嵩，后貶為平陽縣丞。以母丁憂，幾年后去世。隆慶初年，贈光祿少卿\[5\]。

## 家族

曾祖父[王易](https://zh.wikipedia.org/wiki/王易 "wikilink")；祖父[王大韶](https://zh.wikipedia.org/wiki/王大韶 "wikilink")，贈南京戶部主事；父[王橋](https://zh.wikipedia.org/wiki/王橋_\(嘉靖進士\) "wikilink")，知府。母郝氏（封安人）\[6\]。

## 参考文献

[Category:明朝監察御史](https://zh.wikipedia.org/wiki/Category:明朝監察御史 "wikilink") [Category:王姓](https://zh.wikipedia.org/wiki/Category:王姓 "wikilink")

1.  罪惟錄列傳 ,2冊13卷 ,178
2.
3.
4.  明實錄：世宗實錄 ,390卷
5.  《明史》（卷210）：王宗茂，字時育，京山人。父橋，廣東布政使。從父格，太僕卿。宗茂登嘉靖二十六年進士，授行人。三十一年擢南京御史。時先後劾嚴嵩者皆得禍，沈鍊至謫佃保安。中外懾甚威，益箝口。宗茂積不平，甫拜官三月，上疏曰：嵩本邪諂之徒，寡廉鮮恥。久持國柄，作福作威。薄海內外，罔不怨恨。如吏、兵二部每選，請屬二十人，人索賄數百金，任自擇善地。致文武將吏盡出其門。此嵩負國之罪一也。任私人萬寀為考功郎。凡外官遷擢，不察其行能，不計其資歷，唯賄是問。致端方之士不得為國家用。此嵩負國之罪二也。 往歲遭人論劾，潛輸家資南返，輦載珍寶，不可數計。金銀人物，多高二三尺者。下至溺器，亦金銀為之。不知陛下宮中亦有此器否耶？此嵩負國之罪三也。廣布良田，遍於江西數郡。又於府第之後積石為大坎，實以金銀珍玩，為子孫百世計。而國計民瘼，一不措懷。此嵩負國之罪四也。畜家奴五百餘人，往來京邸。所至騷擾驛傳，虐害居民，長吏皆怨怒而不敢言。此嵩負國之罪五也。陛下所食大官之饌不數品，而嵩則窮極珍錯。殊方異產，莫不畢致。是九州萬國之待嵩有甚於陛下。此嵩負國之罪六也。往歲寇迫京畿，正上下憂懼之日，而嵩貪肆益甚。致民俗歌謠，遍於京師，達於沙漠。海內百姓，莫不祝天以冀其早亡，嵩尚恬不知止。此嵩負國之罪七也。募朝士為乾兒義子至三十餘輩。若尹耕、梁紹儒，早已敗露。此輩實衣冠之盜，而皆為之爪牙，助其虐燄，致朝廷恩威不出於陛下。此嵩負國之罪八也。夫天下之所恃以為安者，財也，兵也。不才之文吏，以賂而出其門，則必剝民之財，去百而求千，去千而求萬，民奈何不困。不才之武將以賂而出其門，則必剋軍之餉，或缺伍而不補，或踰期而不發，兵奈何不疲。邇者，四方地震，其占為臣下專權。試問今日之專權者，寧有出於嵩右乎？陛下之帑藏不足支諸邊一年之費，而嵩所蓄積可贍儲數年。與其開賣官鬻爵之令以助邊，盍去此蠹國害民之賊，籍其家以紓患也。臣見數年以來，凡論嵩者不死於廷杖，則役於邊塞。臣亦有身家，寧不致惜，而敢犯九重之怒，攖權相之鋒哉？誠念世受國恩，不忍見祖宗天下壞於賊嵩之手也。 疏至，通致司趙文華密以示嵩，留數日始上，由是嵩得預為地。遂以誣詆大臣，謫平陽縣丞。 方宗茂上疏，自謂必死。及得貶，恬然出都。到官半歲，以母憂歸。嵩無以釋憾，奪其父橋官。橋竟憤悒卒。嵩罷相之日，宗茂亦卒。隆慶初，贈光祿少卿。
6.
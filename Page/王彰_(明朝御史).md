**王彰**（），字**文昭**，[河南江北等處行中書省](https://zh.wikipedia.org/wiki/河南江北等處行中書省 "wikilink")[汴梁路](https://zh.wikipedia.org/wiki/汴梁路 "wikilink")[鄭州](https://zh.wikipedia.org/wiki/鄭州 "wikilink")（今[河南省](../Page/河南省.md "wikilink")[鄭州市](https://zh.wikipedia.org/wiki/鄭州市 "wikilink")）人，明朝[都御史](https://zh.wikipedia.org/wiki/都御史 "wikilink")。

洪武二十年，中舉，補[國子監生](https://zh.wikipedia.org/wiki/國子監 "wikilink")，出使山東平糴，以廉幹稱，升任吏科源士、改給事中，累升山西左參政。永樂五年，召為禮部侍郎。父喪，服除后改戶部侍郎。之後改右副都御史。永樂十一年，跟從明成祖北征，后晋升[右都御史](https://zh.wikipedia.org/wiki/右都御史 "wikilink")。宣德元年，命其自良鄉抵南京巡撫軍民，尋以所言率常事，令詳具利病上報。后召還，巡撫山海關等地。次年四月，死於任上\[1\]。

## 参考文献

[Category:明朝都御史](https://zh.wikipedia.org/wiki/Category:明朝都御史 "wikilink")
[Category:明朝戶部侍郎](https://zh.wikipedia.org/wiki/Category:明朝戶部侍郎 "wikilink")
[Category:明朝禮部侍郎](https://zh.wikipedia.org/wiki/Category:明朝禮部侍郎 "wikilink")
[Category:明朝山西布政使司參政](https://zh.wikipedia.org/wiki/Category:明朝山西布政使司參政 "wikilink")

1.  《[明史](../Page/明史.md "wikilink")》（卷160）：“王彰，字文昭，鄭人。洪武二十年舉於鄉，補國子生。使山東平糴，以廉幹稱，擢吏科源士。逾年，革源士，改給事中，累遷山西左參政。永樂五年召為禮部侍郎。父喪，服除，改戶部。陝西大疫，奉使祀西嶽。新安民鬻子女償賦。彰奏為蠲除，贖還所鬻。改右副都御史。陝西僉事馬英激肅州番為變，殺御史及都指揮。彰劾英，置極典。又劾御史陳孟旭受賕枉法、文獻盜銀課、及金吾指揮李嚴逐母不養，皆坐死。他所論劾甚眾。十一年從帝北巡。彰有母年八十餘矣，命歸省，賜其母冠服金幣。諭之曰：「君子居官不忘親，居家不忘君。凡所過，民安否，吏賢不肖，悉以聞。」彰還，奏事稱旨。久之，進右都御史。十九年，帝遣廷臣二十六人巡撫天下，彰與給事中王勵往河南。終明世，大臣得撫鄉土者，彰與葉春而已。河南水災，民多流亡，長吏不加恤。彰奏黜貪刻者百餘人，罷不急之征十餘事。招複流民，發廩振貸，多所全活。還朝，命督餉北征。仁宗即位，河溢開封，命彰與都指揮李信往振恤。　　宣德元年五月，命彰自良鄉抵南京巡撫軍民。尋以所言率常事，降敕切責，令詳具利病以聞。複諭侍臣曰：「兩京相距數千里，驛使往來為擾，或遘水旱，小民失所，朝使還及御史巡曆皆不以告，故遣彰往視。今所奏多細故。大臣如此，朕複何望！卿等當悉朕意，君臣同體，勿有所疑。」尋召還，命與都督山雲巡山海至居庸諸關隘。逾二月還，奏將士擅離者，帝命逮治。遂命兵部三月一遣御史、給事中點閱。明年四月卒於官。　　彰嚴介自持，請托皆絕，然用法過刻。其母屢以為言，不能改。時劉觀為左都御史。人謂「彰公而不恕，觀私而不刻」雲。”
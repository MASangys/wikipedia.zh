**王志堅**，字淑士，號聞脩，[直隸](../Page/南直隸.md "wikilink")[蘇州府](../Page/蘇州府.md "wikilink")[崑山縣人](../Page/崑山縣.md "wikilink")，[蘇州府](../Page/蘇州府.md "wikilink")[太倉州民籍](../Page/太倉州.md "wikilink")，明朝官員、詩人。

## 生平

萬曆三十八年（1610年）庚戌科第二甲第五十七名進士。刑部觀政，授南兵部車駕司主事，陞員外郎、郎中，萬曆四十四年（1616年）陞[貴州提學](../Page/貴州.md "wikilink")[僉事](../Page/僉事.md "wikilink")，不赴，養病歸。\[1\]天啟二年（1622年），起督浙江驿传，奔母丧归。崇祯四年（1631年），复以[佥事督](../Page/佥事.md "wikilink")[湖广学政](../Page/湖广.md "wikilink")，卒于官\[2\]。

## 著作

工詩。暇日，邀同舍郎为读史社，撰《读史商语》。\[3\]

## 佚事

《[萬曆野獲編](../Page/萬曆野獲編.md "wikilink")》載王志堅為諸生時，江南織造[孙隆在杭州大修古跡](../Page/孙隆_\(明朝宦官\).md "wikilink")，有人在湖心亭墻上題詩讚美：「東瀛（孫別號）本是古東坡，興復吾杭勝事多。」王志堅在句後續寫兩句譏諷道：「何來諂子盡情嗬，其奈東瀛沒脬何！」\[4\]

## 註釋

{{-}}

[Category:南京兵部主事](https://zh.wikipedia.org/wiki/Category:南京兵部主事 "wikilink")
[Category:南京兵部員外郎](https://zh.wikipedia.org/wiki/Category:南京兵部員外郎 "wikilink")
[Category:南京兵部郎中](https://zh.wikipedia.org/wiki/Category:南京兵部郎中 "wikilink")
[Category:明朝貴州按察使司僉事](https://zh.wikipedia.org/wiki/Category:明朝貴州按察使司僉事 "wikilink")
[Category:明朝湖廣按察使司僉事](https://zh.wikipedia.org/wiki/Category:明朝湖廣按察使司僉事 "wikilink")
[Category:明朝詩人](https://zh.wikipedia.org/wiki/Category:明朝詩人 "wikilink")
[Category:明朝經學家](https://zh.wikipedia.org/wiki/Category:明朝經學家 "wikilink")
[Category:崑山人](https://zh.wikipedia.org/wiki/Category:崑山人 "wikilink")
[Category:太倉人](https://zh.wikipedia.org/wiki/Category:太倉人 "wikilink")
[Category:王姓](https://zh.wikipedia.org/wiki/Category:王姓 "wikilink")

1.  《萬曆三十八年庚戌科序齒錄》：治《[易經](../Page/易經.md "wikilink")》，年二十八歲中式萬曆三十八年庚戌科第二甲第五十七名進士。壬午七月初三日生，行二，曾祖[王三錫](../Page/王三錫_\(崑山\).md "wikilink")，己卯進士知州進階朝列大夫；祖[王重鼎](../Page/王重鼎.md "wikilink")，生祖；父[王臨亨](../Page/王臨亨.md "wikilink")，己丑進士知府；母張氏。[慈侍下](../Page/慈侍下.md "wikilink")，妻朱氏，貴悳；按察司經歷累贈刑部員外郎，兄志夔（庠生），弟志長（庠生）；志伊；志宏（庠生）；志密（庠生）；志審（庠生）；志龍；志慶；志望，子伸；偕；傚。由附生中式癸卯鄉試四十一名[舉人](../Page/舉人.md "wikilink")，[會試中式一百七十三名](../Page/會試.md "wikilink")。刑部觀政，授南兵部車駕司主事，陞郎中，丙辰陞貴州提學僉事，養病。
2.  《明史·卷288》：王志堅，字弱生，崑山人。父臨亨，進士。杭州知府。志堅舉萬曆三十八年進士，授南京兵部主事，遷員外郎、郎中。暇日要同舍郎為讀史社，撰讀史商語。遷貴州提學僉事，不赴，乞侍養歸。天啟二年起督浙江驛傳，奔母喪歸。崇禎四年復以僉事督湖廣學政，禮部推為學政第一。六年卒於官。
    志堅少與李流芳同學，為詩文，法唐、宋名家。通籍後，卜居吳門古南園，杜門卻掃，肆志讀書，先經後史，先史後子、集。其讀經，先箋疏而後辨論。讀史，先證據而後發明。讀子，則謂唐、宋而後無子，當取說家之有裨經史者補之。讀集，則定秦、漢以後古文為五編，考覈唐、宋碑志，援史傳，捃雜說，以參覈其事之同異、文之純駁。其於內典，亦深辨性相之宗。作詩甚富，自選止七十餘首。
    弟志長，字平仲，舉於鄉，亦深於經學。
3.  《明詩綜·卷六十五》
4.  《萬曆野獲編·[卷二十六](../Page/s:萬曆野獲編/卷26#王弱生續句.md "wikilink")》：王弱生續句
    大榼孫隆在江南織造時，修葺西諸諸古跡，一時誦其功。有人題句於湖心亭壁云：「東瀛（孫別號）本是古東坡，興復吾杭勝事多。」止二句耳。崑山王弱生比部（誌堅）時尚諸生，過見續寫其後曰：「何來諂子盡情嗬，其奈東瀛沒脬何！」未數日，已有堊沒之矣。
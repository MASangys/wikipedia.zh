**王杲**，字**景初**，[山東承宣布政使司](https://zh.wikipedia.org/wiki/山東承宣布政使司 "wikilink")[兗州府](https://zh.wikipedia.org/wiki/兗州府 "wikilink")[汶上縣](https://zh.wikipedia.org/wiki/汶上縣 "wikilink")（今[山東省](https://zh.wikipedia.org/wiki/山東省 "wikilink")[濟寧市](https://zh.wikipedia.org/wiki/濟寧市 "wikilink")[汶上縣](https://zh.wikipedia.org/wiki/汶上縣 "wikilink")），明朝政治人物，官至[戶部尚書](../Page/明朝戶部尚書.md "wikilink")、同[進士出身](https://zh.wikipedia.org/wiki/進士 "wikilink")。

正德九年（1514年），登進士，授[臨汾縣](https://zh.wikipedia.org/wiki/臨汾縣 "wikilink")[知縣](https://zh.wikipedia.org/wiki/知縣 "wikilink")。升任監察御史，巡視陝西茶馬。嘉靖三年，明世宗遣中官督織造於蘇、杭，王杲疏諫，世宗不納。久之，升任[太僕寺少卿](https://zh.wikipedia.org/wiki/太僕寺 "wikilink")，改[大理寺](../Page/大理寺.md "wikilink")少卿，后再遷左[副都御史](https://zh.wikipedia.org/wiki/副都御史 "wikilink")，進[戶部右侍郎](https://zh.wikipedia.org/wiki/戶部右侍郎 "wikilink")。此後負責賑災河南饑荒。此後以右都御史[總督漕運](https://zh.wikipedia.org/wiki/總督漕運 "wikilink")。嘉靖二十一年，升任戶部尚書。期間負責屯田廣儲蓄糧之道，得到批准。其長期負責國庫，深得世宗信任。因世宗下詔買[龍涎香](../Page/龍涎香.md "wikilink")，戶部久不進，世宗以此不悅，后給事中[馬錫彈劾王杲及巡倉御史](https://zh.wikipedia.org/wiki/馬錫 "wikilink")[艾朴受賄](https://zh.wikipedia.org/wiki/艾朴 "wikilink")，給事中[厲汝進言倉場尚書](https://zh.wikipedia.org/wiki/厲汝 "wikilink")[王暐](../Page/王暐.md "wikilink")亦貪污，遂一併下獄。王杲被貶戍雷州，后死於戍所。隆慶初年，給事中[辛自修](../Page/辛自修.md "wikilink")等上訟為王杲鳴冤。明穆宗下詔復官，賜祭葬，贈[太子太保](https://zh.wikipedia.org/wiki/太子太保 "wikilink")\[1\]。

## 参考文献

[Category:明朝臨汾縣知縣](https://zh.wikipedia.org/wiki/Category:明朝臨汾縣知縣 "wikilink") [Category:明朝太僕寺少卿](https://zh.wikipedia.org/wiki/Category:明朝太僕寺少卿 "wikilink") [Category:明朝大理寺少卿](https://zh.wikipedia.org/wiki/Category:明朝大理寺少卿 "wikilink") [Category:明朝副都御史](https://zh.wikipedia.org/wiki/Category:明朝副都御史 "wikilink") [Category:明朝漕運總督](https://zh.wikipedia.org/wiki/Category:明朝漕運總督 "wikilink") [Category:明朝戶部尚書](https://zh.wikipedia.org/wiki/Category:明朝戶部尚書 "wikilink") [Category:明朝太子三師](https://zh.wikipedia.org/wiki/Category:明朝太子三師 "wikilink") [Category:明朝鳳陽巡撫](https://zh.wikipedia.org/wiki/Category:明朝鳳陽巡撫 "wikilink") [Category:汶上人](https://zh.wikipedia.org/wiki/Category:汶上人 "wikilink")

1.  [清](https://zh.wikipedia.org/wiki/清 "wikilink")·[张廷玉](../Page/张廷玉.md "wikilink")等，《[明史](../Page/明史.md "wikilink")》（卷202）：“王杲，字景初，汶上人。正德九年進士。授臨汾知縣。擢御史，巡視陝西茶馬。帝遣中官分守蘭、靖。杲言窮邊饑歲，不宜設官累民，不報。嘉靖三年，帝將遣中官督織造於蘇、杭，杲疏諫，不納。久之，擢太僕少卿，改大理，再遷左副都御史，進戶部右侍郎。河南大饑，命杲往振。杲請急發帑金，詔齎臨清倉銀五萬兩以行。既至，復請發十五萬兩。全活不可勝計。事竣，賜銀幣。尋以右都御史總督漕運。故事，繕運艘，軍三民七。總兵官顧寰以軍民困敝，請發兩淮餘鹽銀七十萬，戶部尚書李如圭不可。杲請改折兩年漕運十之三，以所省轉輸費治運艘，勿重困軍民，報可。踰年，入為戶部尚書。后父安平侯方銳乞張家莊馬房地。杲言此地二千餘頃，正供所出，不可許，宜以大慈恩寺入官地二十頃予之。帝從其議。時國儲告匱，諸邊請增餉無虛月，四方多水旱，給事中李文進請議廣儲蓄。杲列九事以獻，已又上制財用十事，帝咸納之。舊制，歲漕四百萬石。杲以粟有餘而用不足，遇災傷率改折以便民。一日，帝見改折者過半，大驚，以詰戶部，杲等引罪。敕自今務遵祖制，毋輕變。杲掌邦計，事無不辦，帝深倚之。後有詔買龍涎香，久不進，帝以此不悅。給事中馬錫劾杲及巡倉御史艾朴受賄，給事中厲汝進言倉場尚書王暐亦然，並下獄。杲、朴遣戍，暐斥為民。杲竟卒於雷州戍所。隆慶初，給事中辛自修等訟杲冤。詔復官，賜祭葬，贈太子太保。”
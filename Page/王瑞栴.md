**王瑞栴**（），字聖木，浙江[溫州府](https://zh.wikipedia.org/wiki/溫州府 "wikilink")[永嘉縣人](https://zh.wikipedia.org/wiki/永嘉縣 "wikilink")。明末政治人物。

天啟五年（1625年）乙丑進士，授蘇州府推官，累官湖廣兵備僉事。[安宗時](https://zh.wikipedia.org/wiki/明安宗 "wikilink")，任太僕寺少卿。清兵陷溫州，貝勒下擢用之令。王瑞栴集先世遺像，題寫志文，且拜且哭道：「死見先帝，即歸膝下耳！」與姻友飲酒悲歌，入戶自縊殉國。\[1\]\[2\]\[3\]

## 參考文獻

[Category:明朝兵部員外郎](https://zh.wikipedia.org/wiki/Category:明朝兵部員外郎 "wikilink")
[Category:明朝自杀人物](https://zh.wikipedia.org/wiki/Category:明朝自杀人物 "wikilink")
[Category:明朝蘇州府推官](https://zh.wikipedia.org/wiki/Category:明朝蘇州府推官 "wikilink")
[Category:明朝河間府推官](https://zh.wikipedia.org/wiki/Category:明朝河間府推官 "wikilink")
[Category:明朝工部主事](https://zh.wikipedia.org/wiki/Category:明朝工部主事 "wikilink")
[Category:明朝湖廣按察使司僉事](https://zh.wikipedia.org/wiki/Category:明朝湖廣按察使司僉事 "wikilink")
[Category:明朝太僕寺少卿](https://zh.wikipedia.org/wiki/Category:明朝太僕寺少卿 "wikilink")
[Category:天啓四年甲子科舉人](https://zh.wikipedia.org/wiki/Category:天啓四年甲子科舉人 "wikilink")
[Category:永嘉人](https://zh.wikipedia.org/wiki/Category:永嘉人 "wikilink")
[Category:王姓](https://zh.wikipedia.org/wiki/Category:王姓 "wikilink")

1.  《明季南略·卷十》：王瑞旃自縊
    王瑞旃字聖木，溫州永嘉縣人。天啟五年乙丑進士，原官兵部職方郎。大清兵陷溫州，貝勒下擢用之令；乃集先世遺像，親為題志，且拜且泣曰：『死見先帝，即歸膝下耳』！遂與姻友會酌，悲歌盡懽。已而，入戶縊殉。
2.  《南疆繹史·卷14》：王瑞旃字聖木，永嘉人。天啟乙丑進士，授蘇州推官，兼理兌運。軍民交兌，恆相軋啟釁；瑞旃調劑得宜，歲省浮費三萬金，上官為勒石著令。尋改河間推官，入為工部主事，轉兵部職方員外郎，擢鄖襄兵備僉事。
    會張獻忠據榖城乞撫，總理熊文燦許之。瑞旃以為非計，謀於巡按林銘球、總兵官左良玉，將俟其至執之。文燦固以為不可。瑞旃言：『賊以撫愚我，我豈可以撫自愚？』文燦恚，以為撓撫局。瑞旃曰：『非撓撫，實濟撫也。今良玉等力能辦賊，南漳費一選、光化周士鳳四面分防，皆為勁敵。當召布於榖城近郊，下令會剿。夫賊未創而遽撫，彼將無所懼；惟示之以必剿之勢，乃心折不敢貳。否則，玩而嘗我，我何以制其變也？』文燦不從。瑞旃知事必敗，亟陳隨征、歸農、解散三策；又不從。乃自為檄諭獻忠；獻忠恃文燦庇己，不聽。瑞旃曰：『天下事可知矣！』繼而群盜混世王、整世王、托天王、小秦王、過天星逼處均、房間，復乞撫；文燦又力持之。瑞旃曰：『爭撫必墮賊計；且倉猝間前後受撫，鄖、襄為賊藪矣！』文燦堅執不從。明年，獻忠果反，瑞旃已以憂去。獻忠留書於壁，言己之叛，總理使然。列具上官姓名及取賄歲月多寡於下；題其末曰：『不受獻忠錢者，鄖襄道王瑞旃一人耳。』由是，名大著。
    南渡，授太僕寺少卿，將用為湖廣巡撫，極陳有司虐民狀。旋告歸。
    唐王召赴福建，仍故官，督理兵餉。未幾，閩地全失，溫州亦不守；諭降不應，避之山中。丁亥五月十五，為瑞旃生日；從容拜家廟，置酒高會。既而良久不出，則縊死寢室矣。遺命五日而殮；及有司驗視，恰〔五〕日云。
3.  《明史·卷276》：王瑞栴
    ，字聖木，永嘉人。天啟五年進士。授蘇州推官，兼理兌運。軍民交兌，恒相軋啟釁。瑞栴調劑得宜，歲省浮費三萬金，上官為勒石著令。貴人弟奸法，執問如律。其人中之當道，將議調，遂歸。崇禎七年起河間推官，遷工部主事，調兵部，轉職方員外郎，擢湖廣兵備僉事，駐襄陽。十一年春，張獻忠據穀城乞撫，總理熊文燦許之。瑞栴以為非計，謀於巡按林銘球、總兵官左良玉，將俟其至，執之。文燦固執以為不可。瑞栴言：「賊以計愚我，我不可為所愚。今良玉及諸將賈一選、周仕鳳之兵俱在近境，誠合而擊之，何患不捷。」文燦怒，責以撓撫局。瑞栴曰：「賊未創而遽撫，彼將無所懼。惟示以必剿之勢，乃心折不敢貳。非相撓，實相成也。」文燦不從。瑞栴乃列上從征、歸農、解散三策，文燦亦不用。瑞栴自為檄諭獻忠，獻忠恃文燦庇己，不聽。明年，獻忠叛，瑞栴先已丁憂歸。獻忠留書於壁，言己之叛，總理使然。具列上官姓名及取賄月日，而題其末曰：「不納我金者，王兵備一人耳。」由是瑞栴名大著。服闋，未及用而都城陷。福王時，召為太僕少卿，極陳有司虐民之狀，旋告歸。唐王召赴福建，仍故官，未幾復歸。及閩地盡失，溫州亦不守，避之山中。有欲薦令出者，乃拜辭家廟，從容入室自經死。
**王錫**（），字子美，一字古田，[江西](https://zh.wikipedia.org/wiki/江西 "wikilink")[新建縣人](https://zh.wikipedia.org/wiki/新建縣 "wikilink")，明朝政治人物，崇禎庚辰進士。官至四川[巴縣知縣](https://zh.wikipedia.org/wiki/巴縣 "wikilink")。[張獻忠陷城](https://zh.wikipedia.org/wiki/張獻忠 "wikilink")，王錫不屈而死。

## 生平

崇禎十二年（1639年）己卯科舉人，崇禎十三年（1640年）聯捷庚辰科進士，授四川[重慶府](https://zh.wikipedia.org/wiki/重慶府 "wikilink")[巴縣](https://zh.wikipedia.org/wiki/巴縣 "wikilink")[知縣](https://zh.wikipedia.org/wiki/知縣 "wikilink")。曾隨巡撫[陳士奇殲滅土寇](https://zh.wikipedia.org/wiki/陳士奇 "wikilink")[彭長庚部](https://zh.wikipedia.org/wiki/彭長庚 "wikilink")，又斬搖、黃賊首馬超。

崇禎十七年（1644年）六月，[张献忠](../Page/张献忠.md "wikilink")攻重庆，兵卒身蒙巨板挖城。王錫令灌以熱油，殺死多人。城破，王錫被執，大罵不已。被鑿去牙齒，仍罵不絕口。敵人捶其膝，仍仡立不跪。於是被抬至教場折磨致死，屍骨無存。巡撫[陳士奇](https://zh.wikipedia.org/wiki/陳士奇 "wikilink")、副使[陳纁](../Page/陳纁.md "wikilink")、知府[王行儉](../Page/王行儉.md "wikilink")等同死\[1\]。清朝追諡忠烈\[2\]\[3\]

## 参考文献

[Category:崇禎十二年己卯科舉人](https://zh.wikipedia.org/wiki/Category:崇禎十二年己卯科舉人 "wikilink") [Category:明朝巴縣知縣](https://zh.wikipedia.org/wiki/Category:明朝巴縣知縣 "wikilink") [Category:明朝被殺害人物](https://zh.wikipedia.org/wiki/Category:明朝被殺害人物 "wikilink") [Category:新建人](https://zh.wikipedia.org/wiki/Category:新建人 "wikilink") [Category:王姓](https://zh.wikipedia.org/wiki/Category:王姓 "wikilink") [Category:諡忠烈](https://zh.wikipedia.org/wiki/Category:諡忠烈 "wikilink")

1.  《明史·[卷263](https://zh.wikipedia.org/wiki/s:明史/卷263 "wikilink")》：（崇禎十七年六月）二十日夜，黑雲四布，賊穴地轟城。城陷，王、士奇及副使陳纁、知府王行儉、知縣王錫俱被執。士奇大罵，賊縛於教場，將殺之，忽雷雨晦冥，咫尺不見。獻忠仰而詬曰：「我殺人，何與天事！」用大炮向天叢擊。俄晴霽，遂肆僇。士奇罵不絕口而死，王亦遇害，賊集軍民三萬七千餘人，斫其臂。遂犯成都。
    纁，本關南兵備副使，護瑞王入蜀，及於難。行儉，字質行，宜興人。崇禎十年進士，守重慶，善撫馭，為賊臠死。錫，新建人，崇禎十三年進士，除巴縣知縣。嘗從士奇殲土寇彭長庚之黨，又斬搖、黃賊魁馬超。至是，賊蒙巨板穴城，錫灌以熱油，多死。及被執，大罵，抉其齒，罵不已。捶膝使跪，益仡立。舁至教場，縛樹上射之，又臠而烙之。既死，復毀其骨。
2.  清光緒七年刻本《江西通志·138卷》：王錫，字子美，新建人。崇禎進士，授四川巴縣令。甲申正月，搖黄賊巨萬薄巴城，錫整銳力戰，賊大潰，追斬劇賊黑虎馬超等，摇黄以平。夏五月，獻賊深入重慶，破墊江，錫毅然率兵往復之。賊恨甚，遂集巨萬，以六月十六日攻重慶。錫逆戰銅鑼峽，用火譞擊沈賊艦數百艘。賊蒙巨版穴城，鍚令澆以井油，多爛死。尋城角樓火發，賊伏入遂蜂擁而前，同時被執者七人。瑞藩以避亂至與焉。錫顧而謂曰：「時至此，死耳，膝不可屈。」賊問：「爾即巴縣王知縣乎？是曾殺我官，損我將士，堅壁不降者，今何說？」鍚挺然曰：「弗克殲爾以報朝廷我之恨也。尙何說？」厲聲罵不已。賊怒，令拔其舌，仍含糊摇首作詈罵狀。賊益怒，箠其股，按令屈膝，不屈。砍之，且刲左臂。明日，舁至武場，縛樹上射之，又臠而烙之，不令遽絕；又火其骨，不令裹尸還葬。其部民有逸出者述所見如此。聞者哀之。國朝賜諡忠烈。
3.  「王錫，字子美，一字古田，新建人，先世祖高遜國時以庇方孝孺致命，崇祀新建大節祠，後因家焉，錫崇禎十三年廷對稱旨特賜進士，知巴縣，十六年夏土賊彭長庚焚掠長壽鄰水間，執殺知縣（鄔案知縣明外史王錫傳作典史），錫聞報率鄉勇疾往殲馘渠魁數人，賊遯已而搖黃賊巨萬薄重慶，錫開門鏖戰，追斬賊首黑虎馬超等，生擒代天王等數十人，駢斬於市，率師直檮其巢，賊黨盡散，十七年正月賊張獻忠攻夔門，䧟之，四川巡撫陳士奇退守重慶，巡按御史劉之勃退守成都，二月萬縣䧟，遂及墊江，錫督兵攻賊於墊江，復其城，六月二日涪州䧟，賊謀犯重慶，士奇分兵銅鑼峽以扼之，獻忠遣舟師入峽而已從山路疾馳襲陷江津，掠舟順流而下，不三日奪佛圖關峽乃反出其下，錫以巨礮夾擊，賊舟多覆沒者，然賊益進（然賊二字原缺據鄔本補），我兵驚潰不能支，賊遂內薄成都，錫乃還重慶守禦，賊遣騎繞城說降，不應，賊穴城舉火，錫命沃以沸油賊多糜爛死，賊知力守者王知縣也，颺言曰有能縶王知縣降者，城免屠戮，時錫絕粒五日矣，或以全城為諷不應，十二日督兵血戰，會城隅火藥燃噴城遂摧錫被執，時同難者巡撫陳士奇及關南副使陳纁（鄔案纁明紀作壎蜀難敘略作勲）重慶知府王行儉，錫顧之呼曰：勉旃一死，毋挫抑於賊，以辱我太祖高皇帝，於是皆不屈死之，天方暑溽（天字原缺據鄔本補），賊各授茗一杯，錫擲之罵不絕聲，賊枚其口置樹間，叢矢射之，臠烙三日夕始絕火骨置溝中，時年四十有六，行儉字質行，宜興人，崇禎十年進士，以部郎出知重慶，亦死，時瑞王自漢中至被執，天無雲而震者三，遇害無血漬，有氣一道直衝雲端（雲端二字原缺據鄔本補），王端坐其中，冉冉而上，人皆以為異」。《明四朝成仁録》卷五
> 本文内容由[琴山河合博士旌功碑](https://zh.wikipedia.org/wiki/琴山河合博士旌功碑)转换而来。


**琴山河合博士旌功碑**由[京都帝國大學文學博士](https://zh.wikipedia.org/wiki/京都帝國大學 "wikilink")[鈴木虎雄撰作](https://zh.wikipedia.org/wiki/鈴木虎雄 "wikilink")、書寫，藉此紀念好友[河合鈰太郎](../Page/河合鈰太郎.md "wikilink")（號「琴山」）開發阿里山的貢獻。

此碑正面銘刻日本哲學者[西田幾多郎](../Page/西田幾多郎.md "wikilink")的揮毫「琴山河合博士旌功碑」九字\[1\]，側面刻年代，碑陰刻立碑緣由。

## 碑碣原文

[琴山河合博士旌功碑.jpg](https://zh.wikipedia.org/wiki/File:琴山河合博士旌功碑.jpg "fig:琴山河合博士旌功碑.jpg") **碑陽**：

琴山河合博士旌功碑

**碑陰**（原文無標點符號）：

臺灣島中央新高之山，一支西出為阿里群山焉。其西距嘉義十八里。拔海六千尺以上，地凡東西二里，南北五里。下方所藏櫧楠之材一千一百萬石，上方扁柏紅檜一千萬餘石。檜柏徑大者二十餘尺，小者不下二、三尺，樹齡久者或二千年矣。明治卅二年，臺南縣技手小池三九郎始知其所在，報之督府，民政長官後藤君新平有意開山。卅六年，東京帝國大學教授林學博士琴山河合先生應聘而來，設方經營山林。會日露役，財用匱諍，令藤田組攝行之，有故中止。四十三年四月，督府繼工，至大正四年告竣。六年三月，河合先生薨于東京。於是故舊門生相謂曰：「初山有異材而不顧，今巖崖澗壑循以鐵路，架以索道，伐斯集，集斯度。運自危巔，下之平地，然後泛海輸之四方者，年材二十萬石，價二百萬圓。隨伐隨栽，輪流無已；內外巨構，取材于此；諸方林業，此為其模範。況祕境一闢，高居爽涼；山水雄壯，人樂登眺；聲教所暨，化被蕃族。凡斯數事，無非先生規畫之效，何可以沒？」乃求予銘，即山刻石，以傳方來。其辭曰：「阿里山兮氣巃嵷，峰辣林欑兮自鴻蒙；劖險鑿幽兮道路通，斬伐大木兮下虛空。凌駕波濤兮至海東，靈宅人居兮棟梁隆；利澤博施兮衍無窮，皇化衣被兮殊類同；比益禹兮代天工，謂予不信兮來瞻斯功。」 京都帝國大學教授正四位勳三等文學博士鈴木虎雄譔竝書。

## 參考來源

  - [國家文化資產資料庫 - 琴山河合博士旌功碑](https://nchdb.boch.gov.tw/web/cultureassets/Building/info_upt.aspx?p0=8313)
  - [碑陽](http://memory.ncl.edu.tw/tm_cgi/hypage.cgi?HYPAGE=document_ink_detail.hpg&subject_name=&subject_url=&project_id=twrb&dtd_id=12&xml_id=0000054307)、[碑陰](http://memory.ncl.edu.tw/tm_cgi/hypage.cgi?HYPAGE=document_ink_detail.hpg&subject_name=%E8%87%BA%E7%81%A3%E7%A2%91%E7%A2%A3%E6%8B%93%E7%89%87&subject_url=document_ink_category.hpg&project_id=twrb&dtd_id=12&xml_id=0000054384) 國家圖書館「臺灣記憶」數位典藏網站 - 臺灣碑碣拓片

[Category:嘉義縣文化資產](https://zh.wikipedia.org/wiki/Category:嘉義縣文化資產 "wikilink") [Category:阿里山鄉](https://zh.wikipedia.org/wiki/Category:阿里山鄉 "wikilink") [Category:台灣日治時期紀念碑](https://zh.wikipedia.org/wiki/Category:台灣日治時期紀念碑 "wikilink") [Category:1932年台灣建立](https://zh.wikipedia.org/wiki/Category:1932年台灣建立 "wikilink")

1.  [忘れられた顕彰 植民地期台湾における日本人の建碑](https://www.jstage.jst.go.jp/article/shogakushodoshi1991/2003/13/2003_13_97/_pdf)2010-02-22,書學書道史研究（J-Stage）
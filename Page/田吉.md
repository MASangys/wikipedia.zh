**田吉**，字兆元，號夢吉，[北直隸](../Page/北直隸.md "wikilink")[河間府](../Page/河間府.md "wikilink")[故城縣人](../Page/故城縣.md "wikilink")，明朝政治人物。

萬曆三十八年（1610年）庚戌科[會試中式](../Page/會試.md "wikilink")。\[1\]。[殿試夾帶作弊](../Page/殿試.md "wikilink")，罰停三科，以縣佐錄用。天啟二年（1622年），補殿試，授山東[鄆城縣知縣](../Page/鄆城縣.md "wikilink")，升[兵部](../Page/兵部.md "wikilink")[郎中](../Page/郎中.md "wikilink")。依附[魏忠賢](../Page/魏忠賢.md "wikilink")。天啟六年（1626年）冬，遷淮揚[參議](../Page/參議.md "wikilink")，取中旨，擢[太常寺少卿](../Page/太常寺.md "wikilink")，視職方司事。次年，擢太常寺卿。不足一年，連擢至[兵部尚書](../Page/兵部尚書.md "wikilink")，加[太子太保](../Page/太子太保.md "wikilink")。《明史·閹黨》有傳。\[2\][崇禎帝即位](../Page/崇禎帝.md "wikilink")，言官彈劾[崔呈秀](../Page/崔呈秀.md "wikilink")、[吳淳夫](../Page/吳淳夫.md "wikilink")、田吉、[倪文煥](../Page/倪文煥.md "wikilink")、[李夔龍](../Page/李夔龍.md "wikilink")，號稱「五虎」。朝廷下詔論死。\[3\]

## 参考文献

{{-}}

[Category:萬曆三十四年丙午科舉人](https://zh.wikipedia.org/wiki/Category:萬曆三十四年丙午科舉人 "wikilink")
[Category:明朝鄆城縣知縣](https://zh.wikipedia.org/wiki/Category:明朝鄆城縣知縣 "wikilink")
[Category:明朝兵部郎中](https://zh.wikipedia.org/wiki/Category:明朝兵部郎中 "wikilink")
[Category:明朝太常寺少卿](https://zh.wikipedia.org/wiki/Category:明朝太常寺少卿 "wikilink")
[Category:明朝太常寺卿](https://zh.wikipedia.org/wiki/Category:明朝太常寺卿 "wikilink")
[Category:明朝兵部尚書](https://zh.wikipedia.org/wiki/Category:明朝兵部尚書 "wikilink")
[Category:明朝被處決者](https://zh.wikipedia.org/wiki/Category:明朝被處決者 "wikilink")
[Category:故城人](https://zh.wikipedia.org/wiki/Category:故城人 "wikilink")
[Category:田姓](https://zh.wikipedia.org/wiki/Category:田姓 "wikilink")

1.  《萬曆三十八年庚戌科序齒錄》：軍籍，治《[禮記](../Page/禮記.md "wikilink")》，年二十六歲中式萬曆三十八年庚戌科貢士。甲申二月初四日生，行一，曾祖[田鐸](../Page/田鐸.md "wikilink")；祖[田強](../Page/田強.md "wikilink")；父[田世茂](../Page/田世茂.md "wikilink")，壽官；母張氏。[具慶下](../Page/具慶下.md "wikilink")，妻李氏，子溥；淳。由監生中式丙午鄉試五名[舉人](../Page/舉人.md "wikilink")，[會試中式二百四十二名](../Page/會試.md "wikilink")。
2.  《明史·306卷》7851：田吉者，故城人。萬曆三十八年廷對懷挾，罰三科，以縣佐錄用。已，補試，由知縣歷兵部郎中。六年冬，遷淮揚參議，取中旨，擢太常少卿，視職方事。明年擢太常卿。未匝歲，連擢至兵部尚書，加太子太保。諸逆黨超擢，未有如吉者。……莊烈帝嗣位，淳夫、文煥、吉、夔龍，並以上林典簿樊維城、戶部員外郎王守履言，逮治論死。
3.  《明史·306卷》：已而言者劾呈秀及工部尚書吳淳夫、兵部尚書田吉、太常卿倪文煥、副都御史李夔龍，號稱「五虎」，宜肆市朝。詔逮治，籍其貲。
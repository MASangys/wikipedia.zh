**石茂華**（），字君釆，號毅菴，[山東](https://zh.wikipedia.org/wiki/山東 "wikilink")[益都縣人](https://zh.wikipedia.org/wiki/益都縣 "wikilink")。明朝政治人物。嘉靖甲辰進士。官至[兵部尚書](https://zh.wikipedia.org/wiki/兵部尚書 "wikilink")、三邊總督。

## 生平

嘉靖二十三年（1544年）進士，授[濬縣知縣](https://zh.wikipedia.org/wiki/濬縣 "wikilink")，歷[揚州府知府](https://zh.wikipedia.org/wiki/揚州府 "wikilink")，任內有破[倭寇](../Page/倭寇.md "wikilink")之功。累遷右都御史，總督[陜西三邊軍務](https://zh.wikipedia.org/wiki/陜西 "wikilink")。時值旱災，饑荒嚴重，茂華盡力救災，積勞病卒，年六十二。諡恭襄。\[1\]

## 著作

有《毅庵总督陕西奏议》十三卷。詩作流傳不多，僅存四首。

  - 閱邊靖遠

<!-- end list -->

  -
    黃沙磧里見孤城，濯濯川原鮮耨耕。
    障接烏蘭寒氣迥，河涌積石暮雲橫。
    昔年牧馬來貔帳，今日籌邊厚甲兵。
    入夜笳聲遙對酒，遐陬不禁月華明。

## 家族

长子恂，[荫生](https://zh.wikipedia.org/wiki/荫生 "wikilink")，官[石阡府知府](https://zh.wikipedia.org/wiki/石阡府 "wikilink")。次子愔，以荫授户部检校，转[工部](../Page/工部.md "wikilink")[郎中](https://zh.wikipedia.org/wiki/郎中 "wikilink")。升[平乐府知府](https://zh.wikipedia.org/wiki/平乐府 "wikilink")，娶兵部尚书[邢玠](../Page/邢玠.md "wikilink")之女。

## 軼事

《[聊齋誌異](https://zh.wikipedia.org/wiki/聊齋誌異 "wikilink")》中有石茂華為[諸生時](https://zh.wikipedia.org/wiki/諸生 "wikilink")，寫文章制伏諸鬼之奇事。\[2\]

## 參考资料

## 外部連結

  - [石茂华尚书里](https://web.archive.org/web/20170423151902/http://www.qingzhougucheng.com/html/guchengjingdian/524.Html)

[Category:嘉靖二十二年癸卯科舉人](https://zh.wikipedia.org/wiki/Category:嘉靖二十二年癸卯科舉人 "wikilink") [Category:明朝濬縣知縣](https://zh.wikipedia.org/wiki/Category:明朝濬縣知縣 "wikilink") [Category:明朝揚州府知府](https://zh.wikipedia.org/wiki/Category:明朝揚州府知府 "wikilink") [Category:明朝總督](https://zh.wikipedia.org/wiki/Category:明朝總督 "wikilink") [Category:益都人](https://zh.wikipedia.org/wiki/Category:益都人 "wikilink") [Category:石姓](https://zh.wikipedia.org/wiki/Category:石姓 "wikilink") [Category:諡恭襄](https://zh.wikipedia.org/wiki/Category:諡恭襄 "wikilink")

1.  漢籍電子文獻資料庫《明人傳記資料索引》，1006：石茂華 ，字君釆，號毅菴，益都人。嘉靖廿三年進士，知濬縣，歷揚州知府，有破倭功，屢遷右都御史，總督陜西三邊軍務。值旱饑，至人相食，茂華日夜露禱，得大雨。復奏請蠲賦發倉，全活者萬計，居秦六月，積勞卒，年六十二，諡恭襄。
2.  《聊齋誌異·諭鬼》：青州石尚書茂華為諸生時，郡門外有大淵，不雨亦不涸。邑中獲大寇數十名，刑於淵上。鬼聚為祟，經過者輒曳入。一日，有某甲正遭困厄，忽聞群鬼惶竄曰：「石尚書至矣！」未幾公至，甲以狀告。公以堊灰題壁示云：「石某為禁約事：照得厥念無良，致嬰雷霆之怒；所謀不軌，遂遭斧鉞之誅。只宜返罔兩之心，爭相懺悔；庶幾洗髑髏之血，脫此沉淪。爾乃生已極刑，死猶聚惡。跳踉而至，披髮成群；躑躅以前，搏膺作厲。黃泥塞耳，輒逞鬼子之凶；白晝為妖，幾斷行人之路！彼丘陵三尺外，管轄由人；豈乾坤兩大中，凶頑任爾？諭後各宜潛蹤，勿猶怙惡。無定河邊之骨，靜待輪迴；金閨夢裡之魂，還踐鄉土。如蹈前愆，必貽後悔！」自此鬼患遂絕，淵亦尋乾。
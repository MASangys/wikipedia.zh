> 本文内容由[秦定三](https://zh.wikipedia.org/wiki/秦定三)转换而来。


**秦定三**（），字竹坡，[湖北](https://zh.wikipedia.org/wiki/湖北 "wikilink")[武昌府](https://zh.wikipedia.org/wiki/武昌府 "wikilink")[興國州人](https://zh.wikipedia.org/wiki/興國州 "wikilink")。清朝军事将领。武榜眼及第。

道光九年（1829年）中式己丑科一甲第二名武进士，授官二等侍卫。出为广西桂林营游击，累擢[贵州镇远镇](https://zh.wikipedia.org/wiki/贵州 "wikilink")[总兵](https://zh.wikipedia.org/wiki/总兵 "wikilink")。[太平军兴起后](https://zh.wikipedia.org/wiki/太平军 "wikilink")，秦定三调安徽，苦战数载，卒于军旅。事闻，朝廷依例赐恤，谥**恭武**。《清史稿》有传。\[1\]

## 注释

## 參考書目

  - 《清史稿》，[赵尔巽等](https://zh.wikipedia.org/wiki/赵尔巽 "wikilink")，[中华书局](../Page/中华书局.md "wikilink")点校本

## 外部链接

  - [秦定三](http://archive.ihp.sinica.edu.tw/ttscgi/ttsquery?0:0:mctauac:NO%3DNO4693) 中研院史語所

{{-}}

[Category:侍衛處二等侍衛](https://zh.wikipedia.org/wiki/Category:侍衛處二等侍衛 "wikilink") [Category:清朝游击](https://zh.wikipedia.org/wiki/Category:清朝游击 "wikilink") [Category:清朝總兵](https://zh.wikipedia.org/wiki/Category:清朝總兵 "wikilink") [Category:兴国人](https://zh.wikipedia.org/wiki/Category:兴国人 "wikilink") [Category:秦姓](https://zh.wikipedia.org/wiki/Category:秦姓 "wikilink") [Category:諡恭武](https://zh.wikipedia.org/wiki/Category:諡恭武 "wikilink") [Category:汉字巴图鲁勇号](https://zh.wikipedia.org/wiki/Category:汉字巴图鲁勇号 "wikilink")

1.  《清史稿·列传二百十五》：秦定三，字竹坡，湖北兴国人。道光六年武进士，授二等侍卫。出为广西桂林营游击，洊擢贵州镇远镇总兵。三十年，平湖南李沅发之乱，赐号悫勇巴图鲁。咸丰元年，率贵州、云南兵赴广西剿匪，克武宣三里墟贼营。进剿象州，以贼窜逸，坐褫花翎，降三级留任。寻连破贼马鞍山、竹园村，复之。偕副都统乌兰泰破贼新墟，又夺双髻山、猪仔峡要隘，被嘉奖。又击贼於永安州，力战受伤。二年，破水窦贼垒，贼弃永安溃围走，擒贼首洪大泉。贼趋桂林，定三偕乌兰泰追之。急不暇结营而战，定三止之，勿听，乌兰泰以伤殁。定三代将其军，克花硚。桂林寻解围，以保守省城被优叙。追贼入湖南，破贼於道州桃花井、五里亭、龙安桥，进援长沙。总兵和春营妙高峰，为贼所围，定三分兵袭贼营，得解。寻贼窜岳州，定三坐不能遏贼，革职留任。进援武昌，战於洪山。三年，贼浮江东下，向荣率大军由陆路追之，令和春及定三为前锋。甫至九江，而江宁已陷。逾月大军始至，迭战城下，贼坚壁以拒。
    四年，贼分党陷庐州，和春疏调定三及郑魁士率所部往助剿。时庐州久为贼踞，旁县并陷，定三连战破贼，复六安，屯三角井。会江宁贼分党入安徽，图北犯，以援畿南窜匪，道经舒城；贼首罗大纲、石达开、胡以晄、秦日昌等合众数万，四路来扑。定三所部仅二千，坚守十馀日，阵斩罗大纲，贼始挫，引去。定三集团勇攻舒城，悉破城外贼垒，又伺贼出截击，连破之。围之数月，六年，贼营火药自焚，乘其乱，薄城奋攻，梯而登，遂复舒城，歼贼四千馀，予骑都尉世职。进屯军铺，贼自庐江、桐城分路来犯，定三往来驰击，大破之，复五河、庐江二县。进规桐城，夺小关、下关、白河岭诸隘，屯陈家铺。是年冬，贼由安庆来援，定三血战十八日，贼乃退。又破贼於桐城北门外，毁其城楼。
    捻匪扰河南，诏定三赴蒙城、亳州会剿，以郑魁士代任桐城军事。巡抚福济疏言定三围攻方得手，留之。改以魁士援北路，而魁士军已至。定三初与魁士同列，及和春赴江南督师，魁士会办安徽军务，权位出定三上，又因争饷，定三心不平，上疏劾之。福济所恃惟两军，难左右袒，军饥且涣。七年春，贼又陷庐江，进犯桐城。官军为所围，不战而溃，坐褫翎顶。文宗知定三频年苦战，败非其罪，原之，故薄谴，命赴江南大营，隶和春军，屯句容。大军方攻镇江，令移驻溧水以遏援贼。寻卒於军，诏念前劳，依例赐恤，谥恭武。
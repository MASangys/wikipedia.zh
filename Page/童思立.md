**童思立**（1337—1395），字伯礼，号谨节，元末明初[江浙行省](https://zh.wikipedia.org/wiki/江浙行省 "wikilink")[台州路](https://zh.wikipedia.org/wiki/台州路 "wikilink")（此为元时区划，明时改为[浙江布政使司](https://zh.wikipedia.org/wiki/浙江布政使司 "wikilink")[台州府](https://zh.wikipedia.org/wiki/台州府 "wikilink")）[宁海县](../Page/宁海县.md "wikilink")塔山（今属[浙江省](../Page/浙江省.md "wikilink")[宁波市](../Page/宁波市.md "wikilink")[宁海县](../Page/宁海县.md "wikilink")[前童镇](../Page/前童镇.md "wikilink")）人。

## 人物简介

**童思立**（1337—1395），字伯礼，号谨节，塔山童氏第七代世祖。他身长目秀，从小爱好读书，有明识特操、质性敦厚、侠义孝廉气质，立志让童氏子弟[耕读传家](https://zh.wikipedia.org/wiki/耕读传家 "wikilink")，继承祖先诗礼名宗品德，弘扬前童优良传统，置六经群书数千卷，在[石镜精舍创办了读书书院](https://zh.wikipedia.org/wiki/石镜精舍 "wikilink")，曾两次邀请大名鼎鼎的[方孝孺](../Page/方孝孺.md "wikilink")先生莅临前童讲学授教。
[缩略图](https://zh.wikipedia.org/wiki/File:石镜精舍.jpg "fig:缩略图") 童思立虽年长方孝孺二十余岁，但他勤于精舍聆听求学，治心修身。这种精神感动了方先生，于是童思立与方孝孺交情深厚，成了知心挚友。童思立十分崇敬方孝孺博学多才、学术醇正、品格严谨的学者风范。方孝孺把思立比作凤凰：“谁知枳棘间，尚有莺凤鸣。”后来，童思立因[方国珍](../Page/方国珍.md "wikilink")兵稍案，遂戍充南京高邮卫，卒于[洪武](../Page/洪武.md "wikilink")二十八年（1395年）八月廿六日，年仅五十有九。方孝孺特写了《[祭童伯礼](https://zh.wikipedia.org/wiki/祭童伯礼 "wikilink")》的祭文：“云林有庐，其下流水。谓将与子，黄发燕喜。”称邑士伯礼是童氏房族[诗礼名宗](https://zh.wikipedia.org/wiki/诗礼名宗 "wikilink")、耕读传家的楷模。\[1\]

## 家族成员

**父亲**：[童尚孙](https://zh.wikipedia.org/wiki/童尚孙 "wikilink")（1314—1368），字释卿，[处士](https://zh.wikipedia.org/wiki/处士 "wikilink")。
**母亲**：[罗氏](../Page/罗氏.md "wikilink")（1314—1391），即童贤母，方孝孺为之作《童贤母传》。

**弟弟**：[童思忠](https://zh.wikipedia.org/wiki/童思忠 "wikilink")(1343—1390），字伯言；[童思德](https://zh.wikipedia.org/wiki/童思德 "wikilink")（1346—1388），字伯诚；[童思恭](https://zh.wikipedia.org/wiki/童思恭 "wikilink")（1351—1414），字伯谦。
作为[方孝孺](../Page/方孝孺.md "wikilink")的十族门生而受到他“灭十族”的牵连，童思恭充军[河北](https://zh.wikipedia.org/wiki/河北 "wikilink")[卢龙卫](https://zh.wikipedia.org/wiki/卢龙 "wikilink")。这就是“沾亲案”。\[2\]
**妻子**：石林[周氏](https://zh.wikipedia.org/wiki/周氏 "wikilink")（1334—1406）。
**儿子**：[童士斌](https://zh.wikipedia.org/wiki/童士斌 "wikilink")（1358—1409），字景哲；[童士宝](https://zh.wikipedia.org/wiki/童士宝 "wikilink")（1366—？），字景彝。
与叔父一样受到牵连，士斌原被安排充军[河北](https://zh.wikipedia.org/wiki/河北 "wikilink")[兴州卫](https://zh.wikipedia.org/wiki/兴州 "wikilink")，然而最后是士宝替兄充军。
**侄子**：[童士林](https://zh.wikipedia.org/wiki/童士林 "wikilink")(1360—1434）、[童士穆](https://zh.wikipedia.org/wiki/童士穆 "wikilink")（1370—1449）、[童士懋](https://zh.wikipedia.org/wiki/童士懋 "wikilink")（1370—1438）、[童士弘](https://zh.wikipedia.org/wiki/童士弘 "wikilink")（1374—1425）、[童士毅](https://zh.wikipedia.org/wiki/童士毅 "wikilink")（生卒年不详）等。
**童士林**，字景纯，塔山人。方逊志门人。行履端谨，晦迹终身。著有文集。（[《光绪宁海县志》](https://zh.wikipedia.org/wiki/《光绪宁海县志》 "wikilink")）\[3\]
注：景纯，《宁海塔山童氏谱志》作“景淳”。 家族成员信息皆来自《[宁海塔山童氏谱志](https://zh.wikipedia.org/wiki/宁海塔山童氏谱志 "wikilink")》。\[4\] [缩略图](https://zh.wikipedia.org/wiki/File:童尚孙及其妻子罗氏.jpg "fig:缩略图")

## 县志记载

清[光绪](../Page/光绪.md "wikilink")年间的《[宁海县志](https://zh.wikipedia.org/wiki/宁海县志 "wikilink")》记载童思立事迹如下：
**童思立**，字伯礼，塔山人。性孝友，悦读书，乐施与。建[石镜精舍](https://zh.wikipedia.org/wiki/石镜精舍 "wikilink")，聚六经群书数百卷，俾子侄讲习其中，三代不[分异](https://zh.wikipedia.org/wiki/分异 "wikilink")。弟伯谦皆与方逊志交游甚契。逊志寓京时，每以书来，欲举为[孝廉](https://zh.wikipedia.org/wiki/孝廉 "wikilink")，伯礼辄以母老为书辞之。后以寿终，逊志为文，往祭哭奠，甚哀。及逊志罹难，伯谦以方党谪戍[卢龙](https://zh.wikipedia.org/wiki/卢龙 "wikilink")。[万历](../Page/万历.md "wikilink")乙酉，赦其孙归。\[5\]

## 遗训

童思立给后人的遗训如下，今被刻于[童氏宗祠里的石碑上](https://zh.wikipedia.org/wiki/童氏宗祠 "wikilink")。
[缩略图](https://zh.wikipedia.org/wiki/File:童氏祖训碑.jpg "fig:缩略图") 敦一太祖遗训曰：诸子若孙，咸听吾言：自宋季衰乱，先世卜居于此，披荆斩棘，播迁辛苦，以至于吾。吾兄弟幼失怙，吾母延正学先生，诲吾兄弟。吾兄弟至今凛守不敢忘，皆汝曹所亲见者也。夫水必有源，源远故流长；木必有本，本深则叶茂。彼夫前悬石镜，后枕平冈，两峰夹于东西，双溪绕于南北。居孰贻之安邪？桑麻土田，颇无旱涝之虑；山木溪鱼，堪给岁时之羞。业孰贻之厚耶？四书六经，子史百家，圣贤垂训，开卷有益。孰聚之使之积案盈笥，以便弦诵耶？汝曹能念造家之艰，则知守家之不易也。囊者，方先生入禁林，为书征召，吾辞谢再三。岂诚不乐仕进哉？顾念母老，是以坚辞。今详列规条，为后人训：
\*祖祠祭器，一禀先型，毋得违越。兄弟同居，日久则分，当念祖宗，毋或相侵暴。

  - 读书耕田，奉公完课，毋或作奸慝以自取辱。
  - 塔山以给采樵，毋伤萌蘖。鹿山作镇兹土，毋得削掘，以损来龙。
  - 坟茔生灵所栖，毋得附葬，以蹈不孝。
  - 两溪树木，皆吾手植，寒洪源蔽田宅，毋得剪伐。
  - 婢仆与有勤劳，毋得凌虐。

昔万石君家，子孙皆孝行醇谨，光于汉史，吾常慕之，每念不忘。汝曹当思先世积累之德，子孙绵远之基，勉率吾语。

## 相关诗文

方孝孺在其《[逊志斋集](https://zh.wikipedia.org/wiki/逊志斋集 "wikilink")》中留下了多篇与童思立（伯礼）有关的诗文。

### 与童伯礼书

[足下奋不溺于流俗](https://zh.wikipedia.org/wiki/足下 "wikilink")，眇然深思，欲以礼义振其家声。收既析之昆弟，合爨而食，为制成法，以淑后人，此世之所仅有者。仆虽庸陋，固愿观德于左右，以佐末议，相其不及，导扬盛美，为闾里光荣。况足下有意乎振之，其何说之敢辞。然不幸为祖母所弃，虽逾时越月，以岁事之不易，柩犹在堂，未获襄举。方从父兄之后，抒晨夕之哀。徒奉教命，冒以衰服请见，则人谓我何！以吉服请见，则葬尚未举，释哀凌礼，谅亦非足下所以招之之意。是以仰德虽深，而未敢承命者，此也。抑足下见招者，岂以于圣贤君子之道不有闻乎？仆学甚陋，言甚讷，使胸中果有所蓄，造次未能发明，而况真无有邪。终日与人居，未尝一启口，或稍启口，辄触人而共哗之，坐是自惩创，弥不乐言语，纵欲时出片言，料无明其旨者，复断舌中止。足下虽雅好士，将焉取于此乎？虽然，于足下则不敢隐。
盖自古非言之难，能知言者难也。知言固难，而能行之者尤难也。足下所欲则者，金华郑氏。郑氏之师太史公尝为仆言，郑氏初合食甚久，而元之中世有曰某卿者，勇于适义，于人言无不立行，其心所向，万夫莫能回之。以故其所为事，多数百年士大夫家所未能行者，卒能大合其宗，暴其声光，赫然揭于天下，闻于后世。国史之法，王公之贵，苟无足称，皆摈而不录。而郑氏以布衣参名其籍，于今三朝，果何以致此哉？勇于为善，而知轻重之分故耳。其所为法，足下既已得之矣。能师其勇而力于行，虽无待于法，可也。人孰不乐告以善？苟信之未笃，执之未坚，一以为可焉，一以为否焉，则虽仆亦何能为？
然仆观世之人，不肯为善者，诚不达耳。吾乡虽小邑，富且贵者亦间见于时。未涉数十年，人已不知其姓名者多矣。此真贾竖之智，乌足道哉？足下独能知其非是，为子孙垂久远之业，自兹以往，苟能益行所闻，俾义声光于四方，则仆也为足下之里人，亦预有耀矣。当可为之时，愿加勉旃。仆他日获至于终丧，敢不承足下之命，尚当诵其所学，与足下讲之。\[6\]

### 祭童伯礼

呜呼！我伤时人，以利胜恩。珍贵[锱铢](https://zh.wikipedia.org/wiki/锱铢 "wikilink")，芥视天伦。孰如吾子，爱友弟昆。同炀合藏，矢死靡分。众皆蚩蚩，适己志物。既充厥家，他人遑恤。孰如吾子，克广仁术。惠于艰茕，掊取则弗。人厚于躬，薄于奉先。贵为公卿，寝荐豆笾。孰如吾子，祠庙是虔。岁时烝尝，其仪秩然。鄙夫蓄财，吝啬自封。三牲私室，宾庖靡供。孰如吾子，待士敬恭。冠盖盈门，曾无怠容。彼氓寡知，谓学无益。骋私角慧，诋慢耆德。吾子惩之，闻善必式。宝爱训言，如金如璧。惟笃孝弟，以弘惠仁。虚心屈体，于贤于宾。观于其庭，长幼振振。嗟我乡闾，畴与为邻？
予昔卧病，杜门避咎。子招我游，欣然为起。云林有庐，其下流水。谓将与子，黄发燕喜。宦学于秦，不见七年。每以书来，慰我忧悁。祝子寿考，以迟我旋。云胡不留，永闭九泉。荒荒我里，士习日陋。谁能易之，力不能救。松柏之萎，荆棘之茂。追尔之亡，我心孔疚。秀目长身，玉雪其颜。梦寝见之，俨乎其存。驰觞往奠，不接笑言。序德告哀，以慰子孙。\[7\]

### 寄童伯礼二首

**其一**
俗薄吾深厌，家肥子孰过。孝慈诸弟共，才俊一门多。处世难同众，居乡本贵和。古来修礼让，盗贼尚投戈。
**其二**
黍肉屡来馈，存心殊自怜。伤廉增我过，尚德贵君贤。握臂知身瘦，捐书待病痊。每怀徐孺子，衰世道能全。\[8\]

## 参考资料

[Category:元朝人](https://zh.wikipedia.org/wiki/Category:元朝人 "wikilink") [Category:宁海人](https://zh.wikipedia.org/wiki/Category:宁海人 "wikilink")

1.  王兴满．走进前童：中国文史出版社，2006年：128-129
2.  [虽难犹荣“沾亲案”．宁海新闻网．2014-09-01](http://nh.cnnb.com.cn/system/2014/09/01/011037588.shtml)
3.  王瑞成．宁海县志（影印本）：成文出版社有限公司，1902年：1123
4.  \[塔山童氏谱志编纂委员会．宁海塔山童氏谱志：塔山童氏谱志编纂委员会，1995年\]，附加文本。
5.  王瑞成．宁海县志（影印本）：成文出版社有限公司，1902年：976-977
6.  方孝孺．逊志斋集：宁波出版社，2000年：339-340
7.  方孝孺．逊志斋集：宁波出版社，2000年：667-668
8.  方孝孺．逊志斋集：宁波出版社，2000年：831-832
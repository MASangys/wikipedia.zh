> 本文内容由[管作霖](https://zh.wikipedia.org/wiki/管作霖)转换而来。


**管作霖**（道光癸卯年五月初四日-），名取敏，字汝穎，一字慰農\[1\]、惠農，[浙江省](../Page/浙江省.md "wikilink")[台州府](https://zh.wikipedia.org/wiki/台州府 "wikilink")[黃巖縣南鄉新橋莊人](https://zh.wikipedia.org/wiki/黃巖縣 "wikilink")\[2\]，同治四年（1865年）乙丑補行辛酉正科壬戌恩科第192名舉人，歷任兵部郎中、職方司行走\[3\]。光緒十三年三月選\[4\]\[5\]（1887年）任[四川省](../Page/四川省.md "wikilink")[順慶府](https://zh.wikipedia.org/wiki/順慶府 "wikilink")[鄰水縣知縣](https://zh.wikipedia.org/wiki/鄰水縣 "wikilink")\[6\]。

## 著作

  - 《鄰水縣玉屏精舍藏書目》：管作霖於光緒年間在四川鄰水縣創建玉屏精舍，為當地培養人才\[7\]。南京大學圖書館藏光緒二十三年(1897)玉屏精舍刊本。
  - 刊行黃鐎《深詣齋文鈔》五卷\[8\]\[9\]
  - 刊行夏子俊《醫理信述》補遺一卷\[10\]
  - 〈筹办台州海防末议〉\[11\]
  - 《叶塤吟草》

## 註釋

[Category:同治四年乙丑科舉人](https://zh.wikipedia.org/wiki/Category:同治四年乙丑科舉人 "wikilink") [Category:清朝兵部郎中](https://zh.wikipedia.org/wiki/Category:清朝兵部郎中 "wikilink") [Category:清朝行走](https://zh.wikipedia.org/wiki/Category:清朝行走 "wikilink") [Category:清朝鄰水縣知縣](https://zh.wikipedia.org/wiki/Category:清朝鄰水縣知縣 "wikilink") [Category:黃巖人](https://zh.wikipedia.org/wiki/Category:黃巖人 "wikilink") [Category:管姓](https://zh.wikipedia.org/wiki/Category:管姓 "wikilink")

1.  『管作霖，字汝穎，一字慰農，行二，道光癸卯年五月初四日吉時生，浙江台州府黃巖縣學附生，民籍』，《清代硃卷集成（253）》
2.  『同治四年乙丑補行辛酉正科壬戌恩科 管作霖，字慰農，新橋管人，訓導振聲子，兵部郎中，職方司行走』。光緒三年《黄巖縣誌》卷之十四選舉鄉科，陳鐘英等修，王詠霓撰
3.  『兵部郎中職方司行走。管作霖。惠農。浙江黃岩人。辛酉壬戌』。\[北京榮祿堂\]《大清縉紳全書》光緒七年冬
4.  『臣管作霖，浙江台州府黃巖縣舉人，年四十五歲，由兵部候補郎中遵海防例捐知縣新班先選用，今籤掣四川順慶府鄰水縣知縣缺，敬繕履歷恭呈御覽謹奏。光緒十三年三月二十八日。』《清代官員履歷檔案全編》，第27冊，664頁。
5.  『鄰山。鄰水縣。中缺。繁難。府東南三百里。徵銀六千一百十一兩。雜稅銀八十三兩。倉榖三千八百石。養廉銀八百兩。知縣。管作霖。惠農。浙江黃岩人。舉人。十三年三月選』。\[北京榮祿堂\]《大清縉紳全書》光緒二十六年春
6.  『居官鎮靜，務持大體，每朔望率紳宣講開導鄉愚，上憲聞而賢之，邑多寒畯，遊庠後即負重債，創辦學田兩載告竣，以餘銀設「玉屏精舍」，捐俸購書，開舘時未延師，公暇課讀，教誨周至，復捐貲撥產以垂久遠，潾素未講經學、歲科試、經古冠場，公之賜也，兩次分校秋闈，後來者有悍丁蠹民撞搕無算，公至受害家扭送鳴冤，訊明重治，詳憲通飭，民頌青天，在任十年，政簡刑清，民食其福，立清風亭於北關外，設長生木主，去之日男婦攀輿泣送，如失慈父母，公書以示曰『自古皆有死，民無信不立，餓死事極小，失節事極大，古聖賢痛切指陳之語，爾等勉之，即如見我也』，此足以知公之心矣，接官廳門首為刻兩言於壁雲』。《光緒卅三年鄰水縣續修誌》
7.  『作霖以四千金建立玉屏精舍，儲書197部，以造士之秀者，另立敦仁等義塾五以育才。』《新橋管氏宗譜》民國壬申（1931年）重修
8.  『《深詣齋文鈔》五卷，國朝黃鐎撰，鐎，黄巖人，事蹟具儒林傳，是編鐎歿後，同縣王棻爲編定，凡經說一卷十六首，論著二卷二十八首，雜文二卷三十四首，棻有跋，其門人管作霖爲刊行』。\[民國二十五年\] 《續修臺州府誌》卷八十三，喻長霖撰
9.  『按是集，管作霖鈔存，王棻編定，凡經說一卷十六首，論著二卷三十五首，雜體一卷十九首，雜文一卷二十首，共文九十首，新橋管氏梓行，王棻爲跋』。\[民國七年吳興劉氏嘉業堂刻本\]《台學統》，王棻撰
10. 『醫理信述六卷補遺一卷，國朝夏子俊撰，子俊有《閑存錄》已著錄，是書以醫必先明臟腑故首經脈，病必同出一源故次統論，百病之長莫如風故三卷以中風爲首，而痺痿厥痙之類於風者踵之，四卷以後皆内傷證各證，俱有總論有治去，或用成說，或抒心得，所用成說，有删補，有改易，務使辭明意顯，一覽瞭然。有朱名世序，其補遺一卷論痢疾分初治中治末治，三治皆子俊所自定，後載名醫合參則輯前人成說爲之，有自序見黄巖新志，光緒中王隆壽爲刊，補遺一卷管作霖爲刊，正編六卷』。\[民國二十五年\] 《續修臺州府誌》卷七十二，喻長霖撰
11. 《新橋管氏宗譜》卷十三
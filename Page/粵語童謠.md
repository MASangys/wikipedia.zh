**粵語童謠**是指流傳於使用[粵語的地區的](https://zh.wikipedia.org/wiki/粵語 "wikilink")[童謠](https://zh.wikipedia.org/wiki/童謠 "wikilink")。

## 發展

粵語童謠是由普羅大眾所創作，約定俗成，在傳唱過程中會出現不同的版本，但無人會規定哪個才是「權威」版本。\[1\]

隨著1949年大批移民抵達[香港](../Page/香港.md "wikilink")，[香港](../Page/香港.md "wikilink")地區繼承了很多[華南地區的童謠](https://zh.wikipedia.org/wiki/華南地區 "wikilink")，如「月光光」、「賣懶」等。70年代末期，隨著[日本](../Page/日本.md "wikilink")[卡通](../Page/卡通.md "wikilink")在[香港](../Page/香港.md "wikilink")[TVB](https://zh.wikipedia.org/wiki/TVB "wikilink")[電視台播放](https://zh.wikipedia.org/wiki/電視台 "wikilink")，以及[社會的需求](https://zh.wikipedia.org/wiki/社會 "wikilink")，大量新的[粵語兒歌湧現](https://zh.wikipedia.org/wiki/粵語 "wikilink")，如[小時候](../Page/小時候.md "wikilink")、[飄零燕等](https://zh.wikipedia.org/wiki/飄零燕 "wikilink")。

## 現狀

由於受[推廣普通話的影響](https://zh.wikipedia.org/wiki/推廣普通話 "wikilink")，不少[廣東的粵語童謠有消失的危險](https://zh.wikipedia.org/wiki/廣東 "wikilink")\[2\]。許多[幼兒園教師不會粵語](https://zh.wikipedia.org/wiki/幼兒園 "wikilink")，只教[普通話兒歌](https://zh.wikipedia.org/wiki/普通話 "wikilink")，導致小朋友不會唱粵語兒歌，對此，有專家建議將這些[廣府文化編入教材](https://zh.wikipedia.org/wiki/廣府文化 "wikilink")。\[3\]

不過，也有一些童謠至今保持頑強的生命力，如「落雨大」：

該童謠不僅在廣東和廣西的粵語社群中有廣泛的流傳，更常被市民和媒體用於調侃[城市](../Page/城市.md "wikilink")的「水浸街」（[內澇](../Page/內澇.md "wikilink")）問題\[4\]，還在[廣州亞運會開幕式出現過](https://zh.wikipedia.org/wiki/廣州亞運會 "wikilink")\[5\]。

## 常見粵語童謠

  - 月光光，照地堂；年卅晚，摘檳榔；檳榔香，嚼子薑；子薑辣，買蒲達；蒲達苦，買豬肚；豬肚肥，買牛皮；牛皮薄，買菱角；菱角尖，買馬鞭；馬鞭長，起屋樑；屋樑高，買張刀；刀切菜，買籮蓋；籮蓋圓，買條船；船浸底，浸親兩個番鬼仔；一個蒲頭，一個浸底；一個摸茨菇，一個摸馬蹄。

  - 月光光，照地堂，蝦仔你乖乖落床，聽朝阿爹要捕魚蝦囉，阿嫲織網要織到天光。

  - 點蟲蟲，蟲蟲飛，飛到荔枝基；荔枝熟，摘邊buk9，邊buk9啖啖肉。

  - 點貓貓，貓婆竇，問你捉豬又捉牛？捉到黃牛三百兩，球揣球，開花點豉油。

  - 荔枝熟，摘滿屋；屋滿紅，伴住個細蚊公。

  - 排排坐，食粉果；豬拉柴，狗透火；貓兒擔凳姑婆坐；坐埋一齊唱支歌。

  - 凼凼轉，菊花園；炒米餅，糯米團；五月初五係龍舟節啊，亞媽佢叫我去睇龍船；我唔唔去睇，要去睇雞仔；雞仔大，去賣；賣咗幾多錢？賣咗幾多隻啊？我買隻風車仔，佢轉得好好睇，睇佢凼凼轉啊菊花園，睇佢凼凼轉啊凼凼轉啊轉。

  - ABCD，大頭綠衣；捉人唔到，吹BB。

  - 落雨大，[水浸街](https://zh.wikipedia.org/wiki/水浸街 "wikilink")，阿哥擔柴上街賣，阿嫂出街着花鞋，花鞋花襪花腰帶，珍珠蝴蝶兩邊排。

  - 賣懶去，買精歸，賣左懶仔過新年，食過年飯好種田。

  - 賣懶，賣懶，賣到年三十晚，人懶我唔懶。

  - 細蚊仔，soe<sup>4</sup>滑梯，因住跌落嚟；咪學陳德貴，成日流鼻涕，跌親籮柚唔好睇。

  - 河邊有隻羊，羊邊有隻象，象邊有隻馬仔，好似你樣。

  - 咬蔗須，要睇毛，短毛輸，長毛贏，冇毛唔算數。

  - 搣開柑，數柑核，邊個核多就邊個贏，唔准手賴就縮骨。

  - 拍大，唱山歌，人人話我冇老婆，起心肝娶翻個，有錢娶個嬌嬌女，冇錢娶個豆皮婆，豆皮婆，食飯食得多，屙屎屙兩籮，屙尿沖大海，屙屁打銅鑼。

  - 呈沉剪，呈沉包，呈沉糯米叉燒包。老鼠唔食香口膠，要食豆沙包。

  - 伏匿匿：一就預備，二就匿埋，三就開盤，四就嚟到，baang<sup>4</sup>到算數。

  - 點指兵兵，點指賊賊，點著誰人做大兵，點著誰人做大賊。

  - 估手指，要估中，邊個唔中，就唔中用，褲浪底見個窿。

  - 騎牛牛，牛牛走，牛牛響前咪回頭，若然回頭就打籮柚。

  - 大眼雞，鹹魚頭，你屙尿，唔洗手。

  - 咕碌咕碌一，咕碌咕碌二，咕碌咕碌三，準備開炮打敵人！

  - 董存瑞，十八歲，為國犧牲炸堡壘，炸到堡壘ngok<sup>7</sup> ngok<sup>7</sup>脆，全國人民流眼淚。

  - 轆銅仙，打銅錢，全憑眼界手出變，叮響銅錢畀個仙。

  - 打泥炮，泥炮響，唔使摣槍上戰場。

  - 折紙機，麻鷹飛，飛嚟飛去唔落地，麻鷹有條尾。

  - 咚啄，酸薑，你亞嫲，纏腳娘。

  - 趌跛跛，跳跳腳，咚咚咚，上跳下跳似麻雀。

  - 跛跛，跛蹄，冇米煮，煮泥沙，冇屋住，住樓梯，樓梯有只鬼，嚇到你gyun1落床下底。

  - 伸長手，頂手掌，死人都要頂硬上，ji1牙baang6哨就貓樣。

  - 劈友，劈友，快啲走，走得快，好世界，走得，冇鼻哥。

  - 鬥遠掟石頭，因住咪甩手，石頭最冇眼，掟親唔好眼淚流。

  - 掟磚頭，鬥大，一掟掟到西門口，濺起浪花拋浪頭。

  - 花手巾，真引人，基邊撈魚好過癮，一兜一條好手運，千祈唔好到你頭暈。

  - 黐塘mei1，塘mei1飛，飛到菜田基，田基有條蛇，嚇親你兩仔爺。

  - 煮飯仔仔先落米，風爐透火柴對齊，千祈唔好咁laa2 sai1，我系細蚊仔。

  - 一人騎膊馬，兩人騎豬乸，三步要埋頭，撞到面就打。

  - 紅辣椒，綠辣椒，平時你caak8/caat8嘴miu2 miu2，今日你冇膽同我撩。

  - 鬼叫你咁貪心，聞我個屁，入個鼻，我要你賠翻二兩四。

  - mei6水底，摸泥沙，摸到泥沙當金龜，摸唔到系契弟。

  - 陳德貴，住得矮，床下底有只鬼，嚇到gyun1臺底。

  - 一二三，三二一，肥婆跳舞頂第一！

  - 過天梯，haa<sup>1</sup>/hap<sup>7</sup>矮仔，人在雲東過到西，唔怕米貴就最怕矮。

  - 黑面李逵，紅面關公，三國水滸亂saai3 lung4，打敗清兵系英雄。

  - 打棋子，靠眼屎，全憑眼界靠本事，唔好睇錯認鳩屎。

  - 乞兒仔，畫烏龜，一人一筆咪亂嚟，最後嗰個正衰仔！

  - 大笨象，摣支槍，去打仗，打完仗，翻嚟食碗鹹酸薑。

  - 鋼盔個大頭佛，着鞋就唔着襪。

  - 有隻雀仔跌落水，跌落水，有隻雀仔跌落水，被水沖去。

  - 肥仔個頭，大過五層樓，肥仔隻手，細過荷蘭豆。

  - 雞公仔，尾彎彎，做人新婦甚艱難！早早起身都話晏，眼淚唔乾入下間，下間有個冬瓜仔，問安人老爺煮定蒸：安人又話煮，老爺又話蒸，蒸蒸煮煮唔中安人老爺意，大揸拉鹽又話淡，手甲挑鹽又話鹹，三朝打爛三條夾木棍，四朝跪爛四條裙！咁好花裙俾你跪爛，咁好石頭俾你跪崩！橫又難，直又難，不如捨命落陰間！人話陰間條路好，我話陰間條路好艱難！\[6\]

  - 秋蟬喊，荔枝熟，阿婆喊，買豬肉。

  -
## 註釋

## 參考資料

## 外部連結

  -
  -
[Category:兒歌](https://zh.wikipedia.org/wiki/Category:兒歌 "wikilink")
[Category:粵語](https://zh.wikipedia.org/wiki/Category:粵語 "wikilink")
[Category:粵語俚語](https://zh.wikipedia.org/wiki/Category:粵語俚語 "wikilink")

1.
2.
3.
4.
5.
6.  來自《廣州兒歌甲集》第二十一篇
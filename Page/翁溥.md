**翁溥**（），字**德宏**，[浙江](https://zh.wikipedia.org/wiki/浙江 "wikilink")[紹興府](https://zh.wikipedia.org/wiki/紹興府 "wikilink")[諸暨縣人](https://zh.wikipedia.org/wiki/諸暨縣 "wikilink")，[明朝](../Page/明朝.md "wikilink")政治人物。

## 生平

浙江鄉試第十二名。嘉靖八年（1529年）己丑科進士\[1\]\[2\]。授[太湖縣知縣](https://zh.wikipedia.org/wiki/太湖縣 "wikilink")，拜吏科給事中。嘉靖三十三年（1553年），入為[兵部右侍郎](https://zh.wikipedia.org/wiki/兵部右侍郎 "wikilink")。次年，轉左侍郎。嘉靖三十五年（1556年），升南京刑部尚書，不久卒於任。訃聞，諡榮靖，賜祭葬\[3\]。

## 家族

曾祖父[翁晧](https://zh.wikipedia.org/wiki/翁晧 "wikilink")；祖父[翁珪](https://zh.wikipedia.org/wiki/翁珪 "wikilink")；父親[翁銓](https://zh.wikipedia.org/wiki/翁銓 "wikilink")。母陳氏\[4\]。

## 参考文献

[Category:嘉靖七年戊子科舉人](https://zh.wikipedia.org/wiki/Category:嘉靖七年戊子科舉人 "wikilink") [Category:明朝太湖縣知縣](https://zh.wikipedia.org/wiki/Category:明朝太湖縣知縣 "wikilink") [Category:明朝吏科给事中](https://zh.wikipedia.org/wiki/Category:明朝吏科给事中 "wikilink") [Category:明朝縣丞](https://zh.wikipedia.org/wiki/Category:明朝縣丞 "wikilink") [Category:明朝廬陵縣知縣](https://zh.wikipedia.org/wiki/Category:明朝廬陵縣知縣 "wikilink") [Category:明朝廣東按察使司僉事](https://zh.wikipedia.org/wiki/Category:明朝廣東按察使司僉事 "wikilink") [Category:南京刑部尚書](https://zh.wikipedia.org/wiki/Category:南京刑部尚書 "wikilink") [Category:諸暨人](https://zh.wikipedia.org/wiki/Category:諸暨人 "wikilink") [Category:翁姓](https://zh.wikipedia.org/wiki/Category:翁姓 "wikilink") [Category:諡榮靖](https://zh.wikipedia.org/wiki/Category:諡榮靖 "wikilink") [Category:明朝四川按察使司副使](https://zh.wikipedia.org/wiki/Category:明朝四川按察使司副使 "wikilink") [Category:明朝江西巡撫](https://zh.wikipedia.org/wiki/Category:明朝江西巡撫 "wikilink") [Category:明朝河南按察使](https://zh.wikipedia.org/wiki/Category:明朝河南按察使 "wikilink")

1.
2.
3.  《國朝獻徵錄·[卷四十八](https://zh.wikipedia.org/wiki/s:國朝獻徵錄/卷之四十八 "wikilink")》：南京刑部尚書諡榮靖翁公漙行狀（孫應奎）夢山翁公諱溥，字德宏，生而稟受朴茂無便獧童習。年十六補邑庠生，嘉靖戊子領鄉薦，明年己丑連第。授太湖縣尹，至則捐苛剔蠹，嚴巳惠下，民大德公，為立祠係去思焉。癸巳秋召入，拜吏科給事中。慨然思所以靖獻者。值大同軍殺主將，廷議方未決，公抗疏乞正法以定國是。及事寧，功罪失實，復疏請選風憲官往覈之。其任事每如此。乙未會試，為同考試官，所錄多名士。時吏部尚書結權黨邪大逞胸臆以要上籠下，公以予與左給事中薛宗鎧者，發其奸懼，微誠不足以悟主上廼亟，上疏攻之者凡九人，而大奸距脫，內外稱快矣。時死事者二人，謫降者六人。公授江西龍泉縣丞，一無慍色。丙申，陞廬陵知縣。及考績，陞松江府同知。皆勤慎共職。辛丑，陞廣東僉事，札欽州，平交趾亂。甲辰，陞參議。丙午，陞四川副使，以平白草蠻功受賞。戊申，陞參政，復以平都蠻功再受賞。巳酉，陞河南按察使，未任，陞湖廣右布政。三越月，轉左使。葢前此公不以為淹今此人不以為幸歷久信孚公道不容巳耳。辛亥夏四月，□右副都御史敕令巡撫其地。未幾，改撫江西。至則值歲旱，議賑貸。明年又旱，又上疏乞蠲租省驛傳供應凡調停節省可惠民者靡不究心。寧府自變後，弋陽郡攝行府事，至搆爭不息，公疏請分管以平事權，上特俞允，郡藩賴之。癸丑，入為兵部右侍郎。甲寅，轉左侍郎。兩為捷音事陞俸一級。是年秋七月，考績晉階通議大夫。贈祖、父珪、銓如公貴，皆兵部侍郎，廕子忠入監。乙卯，為捷音事，陞俸給賞如前。丙辰，陞尚書，掌南京刑部事，任踰月，以病痰一夕卒於官。訃聞，天子悼之，諡榮靖，賜祭二壇，詔有司治其葬。公性坦豁有度與人常親厚少間立巳鮮有□容雅好文藝每有感遇輒題詠□而成帙今。有知白堂稿行於世。
4.
**胡良生**，字石波，[順天](https://zh.wikipedia.org/wiki/順天 "wikilink")[大興縣人](https://zh.wikipedia.org/wiki/大興縣 "wikilink")，原籍安徽懷寧。監生。光緒十八年署四川[天全州知州](https://zh.wikipedia.org/wiki/天全州 "wikilink")；光緒二十三年九月\[1\]調[崇慶州知州](https://zh.wikipedia.org/wiki/崇慶州 "wikilink")\[2\]。光緒署[四川省](../Page/四川省.md "wikilink")[順慶府](https://zh.wikipedia.org/wiki/順慶府 "wikilink")[鄰水縣知縣](https://zh.wikipedia.org/wiki/鄰水縣 "wikilink")\[3\]。光緒二十六年崇慶州知州[丁艱](https://zh.wikipedia.org/wiki/丁艱 "wikilink")\[4\]。國變後賣畫生活\[5\]。

## 註釋

[Category:清朝鄰水縣知縣](https://zh.wikipedia.org/wiki/Category:清朝鄰水縣知縣 "wikilink")
[Category:清朝崇慶州知州](https://zh.wikipedia.org/wiki/Category:清朝崇慶州知州 "wikilink")
[Category:清朝天全州知州](https://zh.wikipedia.org/wiki/Category:清朝天全州知州 "wikilink")
[Category:大興人](https://zh.wikipedia.org/wiki/Category:大興人 "wikilink")

1.  『崇慶州簡……知州 胡良生 順天大興人。監生。二十三年九月調』。\[北京榮祿堂刊本\]《大清縉紳全書》光緒二十三年夏
2.  『查有在任候補同知崇慶州知州胡良生。年五十五歲。順天大興縣監生。遵例報捐布經歷捐分四川試用。同治五年到省。奉差到黔克復貴州永甯八寨城池案內出力保奏。十一年三月初一日奉上諭著免補本班，以知縣仍留四川補用。欽此。光緒七年請咨赴部。十月十五日蒙欽派大臣驗放堪以照例用。奉旨依議。欽此。領照起程到省。九年丁父憂回籍。十二年起復田省補授今職。是年十日十九日到任。因十八年署天全州任內辦理順直賑捐出力保俟補缺後以同如補用。二十三年二日二十三日。奉旨依議。欽此。查該員得缺在先，保同知升階在後。自應以奉旨後第五日行文按照限減半計算扣至光緒二十三年四日初八日作為該員升階到省日期起。扣至二十四年四日初八日試看一年期滿例應甄別。該藩臬兩司到任未及三月例不註考。造具該員履歷清冊會詳請奏前來。臣覆查該員勞績保舉在任候補同知胡良生才具明晰。堪以照例補用。除咨部查覈外理合附片具陳伏乞聖鑒謹奏。吏部知道』。中國第一歷史檔案館，《光緒朝朱批奏摺第一三輯內政》，中華書局，1995年02月第1版，第223-224頁
3.  「胡良生。其太翁曾任邑典史，因生公，亦奇緣也。清獄訟絕苞苴，三費支絀，復興肉釐以補之，又為民除厰飯之累，至其書畫之工，特餘事耳，後以禮去官，士民立「興利除弊」碑於三費局」。《光緒卅三年鄰水縣續修誌》
4.  『四川總督[奎俊片](../Page/奎俊.md "wikilink")。……。又四川崇慶州知州胡良生現年五十八歲係順天大興縣人於光緒二十六年十一日二十五日接到家信知繼母於是月初五日在省病故例應丁艱開缺』。內政職官。光緒二十七年。《光緒朝硃批奏摺第一七輯內政》，中國第一歷史檔案館，1995
5.  『是時崇慶州懷寧胡良生、康家渡鹽大使石埭沈賢修、永川典史清泉、丁南勛皆以畫名。胡良生，字石波，畫傳家學，乃祖澹泉，書學黃山谷，在官廉靜有器識，數失意長官，賣畫生活。國變，年七十矣。是時公家行紙幣，市人罕見生銀，見生銀以為寶也。故官李富人者，奉生銀二十兩求畫屏。胡良生曰：「吾雖老窮，不能為富人畫也。」。揮客使去。感憤詠史諸詩，怨攝政之非人，痛師夷之速亡，哀歌傷懷，《小雅》、《離騷》之遺也。劉心源在首府成都，得總督奎俊有用人柄，崇慶州所屬官也，嘗問幕客胡良生，幕客故僉人意漫之，以為無用。予初到省，適在座，亦不知其何人也。國變，甘肅郭金湯落魄成都，為胡賣書，數為予言其為人，乃漸知之。大都節義之士，平日不肯暴揚於外，故長官覿面失之。』。吳光耀。《西藏改流本末紀》
[Guangzhou,_Pearl_River_by_Lai_Afong,_c1880.JPG](https://zh.wikipedia.org/wiki/File:Guangzhou,_Pearl_River_by_Lai_Afong,_c1880.JPG "fig:Guangzhou,_Pearl_River_by_Lai_Afong,_c1880.JPG")
**花尾渡**，又寫**花尾艔**，是19世紀末到1980年代[兩粵與](https://zh.wikipedia.org/wiki/兩粵 "wikilink")[珠三角地區主要的水上交通工具](../Page/珠江三角洲.md "wikilink")。此種木船本身無動力，靠前面的機動船拖行，所以又叫**拖渡**（又寫**拖艔**），又因為部船裝飾得好靚，是舊日廣東特有的河上風景，所以叫花尾渡。曾經是[珠江航運的主力](../Page/珠江.md "wikilink")，後來被鋼殼動力船取代。

## 樣貌

此種船木造巨大，類似畫舫，船上樓高3層，上層是餐樓，為一等艙；中層叫公艙，為二等艙；下層與船頭為貨艙。船的裝飾很華麗，雕欄畫棟，尤其船尾裝有彩光燈管，夜晚亮燈時格外奪目，因此叫其花尾，可謂當時的**河上宮殿**。
[Flower_Boats,_Canton_China_(c1871)_Emil_Rusfeldt_(RESTORED)_(4105450146).jpg](https://zh.wikipedia.org/wiki/File:Flower_Boats,_Canton_China_\(c1871\)_Emil_Rusfeldt_\(RESTORED\)_\(4105450146\).jpg "fig:Flower_Boats,_Canton_China_(c1871)_Emil_Rusfeldt_(RESTORED)_(4105450146).jpg")
比較大的船可載客三四百人，小點的也可裝一兩百人，可載幾十噸貨。其特色為無動力艙，全靠前頭的輪（俗話叫溫底）拖住，因而整條船航行時無噪音、不會震動、比較穩當（但抗風差），不過因為是拖渡速度就比較慢。

## 歷史

嶺南[三江貫通](../Page/三江.md "wikilink")，河道縱橫，舊時未通鐵路高速路時，渡船就是主要的交通工具，航運發達。比如當時坐車從廣州到湛江，要經過南海九江沙口渡同順德龍江渡，停車過海就比較花時間，而[西江是嶺南的黃金水道](../Page/西江.md "wikilink")，可以直通[廣西](https://zh.wikipedia.org/wiki/廣西 "wikilink")，所以不少人就坐船來往[兩粵](https://zh.wikipedia.org/wiki/兩粵 "wikilink")。

船原先是靠槳或帆驅動，後來出現腳踏船，稱為**車渡**。[光緒末年](https://zh.wikipedia.org/wiki/光緒 "wikilink")，火船仔（火輪）傳入廣東，越來越多渡船用火輪拖。光緒三十四年(1908年)，航商譚禮庭改造大型車渡，渡船的腳踏裝置拆掉了，改為平底船，然後按畫舫來造船，是為**鳳尾渡**，清末民初時船越造越豪華，設有華貴廂房、餐廳、浴室、獨衛，演變成**花尾渡**。

1908年（光绪三十四年），廣州永成航業公司就在廣州去梧州航線第一次採用了花尾渡。
華僑出埠，可以選擇搭花尾渡到[香港](../Page/香港.md "wikilink")，再轉郵輪出埠（中山石岐1918年就有了恆昌、利盛號每日去香港）。

1920年代末花尾渡成為珠江下游主要客船，1945年後是花尾渡的鼎盛時代，以廣州為中心，大小花尾渡行擁有[梧州](https://zh.wikipedia.org/wiki/梧州 "wikilink")、[肇慶](https://zh.wikipedia.org/wiki/肇慶 "wikilink")、[江門](https://zh.wikipedia.org/wiki/江門 "wikilink")、三埠、[石岐五大航線](https://zh.wikipedia.org/wiki/石岐 "wikilink")。到1947年時共有40幾條花尾渡（運營），製造工藝與性能都非常優秀。

最出名的花尾渡係廣州到三埠嘅新行利渡，係最大最靚嘅，譽為內河皇后，當時呢條航線上嘅人都首選搭呢部船，後來改名做曙光401渡。

花尾渡抗風問題埋下安全隱患，也在共和國後暴露出來。1980年2月27號凌晨，曙光401號在開平單水口以西5公里的潭江河面遇強風翻船，死難301人，同年11月26日，廣西桂民301於平南丹竹遇風翻沉，死100人。自幾個沉船意外後，花尾渡逐漸為鋼殼船取代。

## 拍拖典故

因為花尾渡是拖船，每次埋岸（靠岸）離岸都要**拍拖**一次，就是埋岸時火輪減速，船工鬆開牽引繩，花尾渡就靠慣性**拍**到拖船上，船工再綁好兩部船的繩，拖船發力𢶜（ngung5）去碼頭，是為「拍拖」。後來見男女拖手仔一如兩部船拍埋拖行，於是粵語中就將戀愛稱呼拍拖。

## 外部連結

  - [“拍拖”原出自珠江“花尾渡”](http://news.163.com/09/0923/04/5JSB88GB000120GR.html)
  - [昔日“花尾渡”](http://hongdou.gxnews.com.cn/viewthread-3898826.html)
  - [想起那“花尾渡”](http://www.zsnews.cn/Culture/2007/06/03/680274.shtml)
  - [花尾渡大洋新聞](https://web.archive.org/web/20110503051930/http://news.dayoo.com/guangzhou/62072/62074/200812/15/62074_4806156.htm)
  - [廣東僑網昔日花尾渡](http://www.gdoverseaschn.com.cn/xqjj/gxfw/200510080017.htm)

[Category:渡輪](https://zh.wikipedia.org/wiki/Category:渡輪 "wikilink")
[Category:中國船艦](https://zh.wikipedia.org/wiki/Category:中國船艦 "wikilink")
[Category:广东水路运输](https://zh.wikipedia.org/wiki/Category:广东水路运输 "wikilink")
[Category:广东交通史](https://zh.wikipedia.org/wiki/Category:广东交通史 "wikilink")
[Category:广州交通史](https://zh.wikipedia.org/wiki/Category:广州交通史 "wikilink")
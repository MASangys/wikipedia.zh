《**獲麟操**》，中國[古琴曲](https://zh.wikipedia.org/wiki/古琴曲 "wikilink")，相传为[孔子所作](https://zh.wikipedia.org/wiki/孔子 "wikilink")。又以《**谨微**》之名收录于[西麓堂琴统中](https://zh.wikipedia.org/wiki/西麓堂琴统 "wikilink")。\[1\]

相传为[孔子所做](https://zh.wikipedia.org/wiki/孔子 "wikilink")，《**獲麟**》原谱最早收录于《[神奇秘谱](https://zh.wikipedia.org/wiki/神奇秘谱 "wikilink")》中。后世《藏春坞琴谱》和《重修真传琴谱》等也收录了该琴曲。\[2\]

## 《神奇秘谱》题解

臞仙按：[琴史曰](https://zh.wikipedia.org/wiki/琴史 "wikilink")，獲麟者，[魯哀公](../Page/魯哀公.md "wikilink")十四年，西狩大野。叔孫氏之車子鉏商獲麟焉，折前足載以歸。叔孫以爲不祥，棄之郭外，使人吿孔子曰，有麏两角，何也？孔子往觀之曰：[麟也](https://zh.wikipedia.org/wiki/麟 "wikilink")，胡爲而來哉。反袂拭面，涕淚沾襟。叔孫聞而取之。[子貢問曰](https://zh.wikipedia.org/wiki/子貢 "wikilink")，夫子何泣耶。孔子曰，麟之至也，爲明主出也。出非其時，而見害，是以傷焉。故作獲麟操。

## 《[重修真传琴谱](https://zh.wikipedia.org/wiki/重修真传琴谱 "wikilink")》中歌词原文

第一段 傷時麟兮

麟兮麟兮，合仁抱義，出有其時。行步而中規，折旋而中矩，其聲也音中鍾呂。所遊那而必擇詳而後處處，仁趾兮生草不踐，那生蟲也而不履。居不羣，行不侶，不陷於穽，恢恢網罟而無所罹。麟兮一角五蹄，時其希，氣鍾兩儀。今出無期，食鐵產金空其奇。

第二段 西狩大野

西狩大野，鄒魯觀風化。大婚大鱧，好生惡殺。賢君也，辨政耶，齊魯兮，裔不謀夏，夷不那亂華，君對而無暇。

第三段 獲麟折足

世事無常，子鈕商薪，於野獲麟兮以爲不祥。折其足而堪傷。夫我其將辨物而推其詳，推其詳。那齊魯而何其昌，胡爲而來遭此不良。剛其腸拭面也而汪洋，反袂沾裳。麟之至時當其當，斯出也知爲明王。

第四段 長嘆瑞麟

心戚戚，禮樂廢墜，綱常也壞極。値雍徹歌詠於三家，有君夷狄。瑞嶙兮誰期遭不測。仁而有德，不爲明王獲。麟之不榮，蒼蒼减色。那時無明王，叔孫氏心何感，爲虞人所得。空自那呈文鄒邦魯國，鄒邦魯國。四獸之靈依誰識，依誰爲識。

第五段 幽憤慨嘆

慨嘆成幽憤，成幽憤。吁嗟乎麒麟獸之尊，馬蹄牛尾那而麕身。懐治化仁，玉趾而振振。行不侶，止不羣。今遭喪於叔孫，遭喪於叔孫。木精也，依誰論，依誰論，嗟呼不仁之人。

第六段 絕筆春秋

周道不興，感嘉禎之無應。麟瑞兮郊藪而空呈，筆絕兮歸歟，雅樂將焉正。吾道天喪盛賢魯衛之聘。知我罪我，筆絕那春秋之秉。道之那將行，道之將喪從天命，道之將喪從天命。

## 外部链接

  - “[獲麟操 - 电子版古琴谱9部琴谱记载](http://www.qinzhijie.com/books/14/tune-3500)”，琴之界

## 参考文献

[Category:古琴曲](https://zh.wikipedia.org/wiki/Category:古琴曲 "wikilink")

1.
2.
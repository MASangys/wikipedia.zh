> 本文内容由[葉應驄](https://zh.wikipedia.org/wiki/葉應驄)转换而来。


**葉應驄**，字肅卿，[浙江承宣布政使司](https://zh.wikipedia.org/wiki/浙江承宣布政使司 "wikilink")[寧波府](https://zh.wikipedia.org/wiki/寧波府 "wikilink")[鄞縣](https://zh.wikipedia.org/wiki/鄞縣 "wikilink")（今[浙江省](../Page/浙江省.md "wikilink")[寧波市](https://zh.wikipedia.org/wiki/寧波市 "wikilink")）人，明朝政治人物、進士出身。

正德十二年，登進士，授刑部主事。[明武宗南巡之爭](../Page/明武宗南巡之爭.md "wikilink")中阻擋，受杖刑三十。嘉靖初年，歷任[刑部](../Page/刑部.md "wikilink")郎中，[大禮議](../Page/大禮議.md "wikilink")中因反對明憲宗，而再次入獄廷杖。后彈劾給事中[陳洸](https://zh.wikipedia.org/wiki/陳洸 "wikilink")，歷任吉安府知府\[1\]\[2\]。嘉靖六年，陳洸反誣陷葉應驄，稱其濫殺無辜。刑部尚書[許讚](../Page/許讚.md "wikilink")辯稱應驄無罪，明憲宗仍然特謫葉應驄戍遼東。嘉靖十六年赦歸\[3\]。

## 參考

[Category:明朝吉安府知府](https://zh.wikipedia.org/wiki/Category:明朝吉安府知府 "wikilink") [Category:明朝刑部郎中](https://zh.wikipedia.org/wiki/Category:明朝刑部郎中 "wikilink") [Category:鄞县人](https://zh.wikipedia.org/wiki/Category:鄞县人 "wikilink")

1.  明實錄：世宗實錄 ,247卷
2.  [清](https://zh.wikipedia.org/wiki/清 "wikilink")·[张廷玉](../Page/张廷玉.md "wikilink")等，《[明史](../Page/明史.md "wikilink")》（卷206）：“葉應驄 ，字肅卿，鄞人。正德十二年進士。授刑部主事。偕同官諫南巡，杖三十。嘉靖初，歷郎中。伏闕爭「大禮」，再下獄廷杖。 給事中潮陽陳洸素無賴。家居與知縣宋元翰不相能，今其子柱訐元翰謫戍。元翰摭洸罪及帷薄事刊布之，名辨冤錄。洸由是不齒於清議，尚書喬宇出之為湖廣僉事。洸初嘗言獻帝不可稱皇。而是時張璁、桂萼輩以議禮驟顯，洸乃上疏言璁等議是，宜急去本生之稱；因詆宇及文選郎夏良勝，而稱引其黨前給事中于桂、閻閎、史道，前御史曹嘉。帝即還洸等職，謫良勝於外。洸遂劾大學士費宏，尚書金獻民、趙鑑，侍郎吳一鵬、朱希周、汪偉，郎中余才、劉天民，員外郎薛蕙，給事中鄭一鵬悉邪黨，而薦廖紀等十五人。俄又劾吏部尚書楊旦等。帝益大喜。立罷旦，擢紀代之。璁、萼輩遂引以擊異己。 給事中趙漢、御史朱衣等交章劾洸，而御史張日韜、戴金、藍田又特疏論之。田幷劾席書，且封上元翰辨冤錄。都御史王時中請罷洸聽勘。洸奏「羣奸恨臣抗議大禮，將令撫按殺臣，請遣一錦衣往」。洸意，錦衣可利誘也。得旨遣應驄及錦衣千戶李經。應驄與焚香誓天，會御史熊蘭、涂相等雜治，具上洸罪狀至百七十二條。除赦前及曖昧者勿論，當論者十三條。罪惡極，宜斬，妻離異，子柱絞。洸懼，亡詣闕申訴。帝持應驄奏不下。尚書趙鑑、副都御史張潤、給事中解一貫、御史鄭本公等連章執奏。帝不得已，始命覆覈。郎中黃綰力持應驄議。書、萼為居間不能得，要璁共奏，謂洸議禮臣，為法官所中。帝入其言，命免罪為民。大理卿湯沐及鑑、一貫更爭之，不聽。未幾，「大禮」書成，幷原洸妻子。應驄尋遷吉安知府，母喪歸。”
3.  [清](https://zh.wikipedia.org/wiki/清 "wikilink")·[张廷玉](../Page/张廷玉.md "wikilink")等，《[明史](../Page/明史.md "wikilink")》（卷206）：“六年，璁、萼益用事。而萼方掌刑部，廷臣馬錄等以劾郭勛下獄。洸謂乘此故案可反也，上書訐應驄等。萼因訟洸冤。遂逮洸、應驄、元翰、綰，而令按察使張祐等還籍候命，詞連四百人。九卿及錦衣衞廷訊，應驄對曰：「某所持者王章耳，必欲直洸，惟諸公命。」刑部尚書胡世寧等心知洸罪重，而懲前大獄，不敢執。會是日黃霧四塞，獄弗竟。次日，又大風拔木。有詔修省，不用刑。乃當應驄按事不實律，為民，元翰、綰及田等貶斥有差，洸授冠帶。霍韜再疏為洸訟不能得，洸益憾應驄。逾數年，更令人奏應驄勘獄時，酷殺無辜二十六人，下巡按李美覆勘。美言死者皆有狀，非故殺。刑部尚書許讚白應驄無罪。帝特謫應驄戍遼東。是獄也，始終八載。凡攻洸與治洸獄者無不得罪，逮捕至百數十人。天下惡萼輩奸橫，益羞言議禮臣矣。應驄赴戍所，道經蘇州。知府治具候之，立解維去，致餽不受。十六年赦歸。明堂大享禮成，復冠帶。應驄敦行誼，好著書，數更患難氣不挫。”
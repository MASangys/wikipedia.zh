**葉盛**（），字**與中**，[南直隸](https://zh.wikipedia.org/wiki/南直隸 "wikilink")[崑山縣人](https://zh.wikipedia.org/wiki/崑山縣 "wikilink")。明朝政治人物。官至吏部侍郎。

## 生平

[正統十年](../Page/正统_\(年号\).md "wikilink")（1445年）進士，拜兵科[給事中](https://zh.wikipedia.org/wiki/給事中 "wikilink")。[明英宗](../Page/明英宗.md "wikilink")因[土木堡之變被瓦剌俘虜](https://zh.wikipedia.org/wiki/土木堡之變 "wikilink")，九月郕王[朱祁鈺即位](https://zh.wikipedia.org/wiki/朱祁鈺 "wikilink")，瓦剌屯逼都城。當時葉盛屢奏封章，皆當世急政。尋轉都給事中、山西右參政，監督宣府糧餉，兼管屯田、獨石馬營等處軍務。有功於邊，以父憂去職。明英宗復位後，擢為右僉都御史，兩廣巡撫\[1\]。

[憲宗即位](https://zh.wikipedia.org/wiki/明憲宗 "wikilink")，轉左僉都御史，巡撫宣府。歷官禮部右侍郎、吏部左侍郎。[成化](../Page/成化.md "wikilink")十年（1474年），卒。謚**文莊**。\[2\]

## 著作

著有《[水東日記](https://zh.wikipedia.org/wiki/水東日記 "wikilink")》、《菉竹堂書目》《葉文莊奏疏》等。

## 家族

曾祖父葉茂。祖父葉明。父葉春\[3\]。

## 参考文献

### 注釋

### 書目

  - （清）[張廷玉等](https://zh.wikipedia.org/wiki/張廷玉 "wikilink")，中華書局點校本，《明史》。

[Category:明朝兵科都給事中](https://zh.wikipedia.org/wiki/Category:明朝兵科都給事中 "wikilink") [Category:明朝山西布政使司參政](https://zh.wikipedia.org/wiki/Category:明朝山西布政使司參政 "wikilink") [Category:明朝僉都御史](https://zh.wikipedia.org/wiki/Category:明朝僉都御史 "wikilink") [Category:明朝宣府巡撫](https://zh.wikipedia.org/wiki/Category:明朝宣府巡撫 "wikilink") [Category:明朝禮部侍郎](https://zh.wikipedia.org/wiki/Category:明朝禮部侍郎 "wikilink") [Category:明朝吏部侍郎](https://zh.wikipedia.org/wiki/Category:明朝吏部侍郎 "wikilink") [Category:崑山人](https://zh.wikipedia.org/wiki/Category:崑山人 "wikilink") [Category:葉姓](https://zh.wikipedia.org/wiki/Category:葉姓 "wikilink")

1.  《[明史](../Page/明史.md "wikilink")·卷177》：葉盛，字與中，崑山人。正統十年進士，授兵科給事中。師覆土木，諸將多遁還，盛率同列請先正扈從失律者罪，且選將練兵，為復仇計。郕王即位，例有賞賚，盛以君父蒙塵辭。不許。也先迫都城，請罷內府軍匠備征操。又請令有司儲糧科給戰士，遣散卒取軍器於天津，以張外援。三日間，章七八上，多中機宜。寇退，進都給事中。言：「勸懲之道，在明賞罰。敢戰如孫鏜，死事如謝澤、韓青，當賞。其他守禦不嚴，赴難不力者，皆當罰。」大臣陳循等議召還鎮守居庸都御史羅通，並留宣府都督楊洪掌京營。盛言：「今日之事，邊關為急。往者獨石、馬營不棄，駕何以陷土木？紫荊、白羊不破，寇何以薄都城？今紫荊、倒馬諸關，寇退幾及一月，尚未設守禦。宣府為大同應援，居庸切近京師，守之尤不可非人。洪等既留，必求如洪者代之，然後可以副重寄而集大功。」帝是之。尋命出安集陳州流民。景泰元年還朝，言：「流民雜五方，其情不一。雖幸成編戶，而鬥爭仇殺時時有之，宜專官綏撫。」又言：「畿輔旱蝗相仍，請加寬恤。」帝多采納。京衛武臣及其子弟多驕惰不習兵。盛請簡拔精壯，備操守京城。勛戚所置市廛，月征稅。盛以國用不足，請籍其稅佐軍餉。皆從之。明年，上弭災防患八事。帝以兵革稍息，頗事宴遊，盛請復午朝故事，立報可。當是時，帝虛懷納諫，凡六科聯署建請，多盛與林聰為首。廷臣議事，盛每先發言，往復論難。與議大臣或不悅曰：「彼豈少保耶？」因呼為「葉少保」。然物論皆推盛才。
2.  《[明史](../Page/明史.md "wikilink")·卷177》：成化三年秋，入為禮部右侍郎，偕給事毛弘按事南京。還改吏部。出振真定、保定饑，議清莊田，分養民間種馬，置倉涿州、天津，積粟備荒，皆切時計。滿都魯諸部久駐河套，兵部尚書白圭議以十萬眾大舉逐之，沿河築城抵東勝，徙民耕守。帝壯其議。八年春，敕盛往會總督王越，巡撫馬文升、余子俊、徐廷璋詳議。初，盛為諫官，喜言兵，多所論建。既往來三邊，知時無良將，邊備久虛，轉運勞費，搜河套復東勝未可輕議。乃會諸臣上疏，言「守為長策。如必決戰，亦宜堅壁清野，伺其惰歸擊之，令一大創，庶可遏再來。又或乘彼入掠，遣精卒進搗其巢，令彼反顧，內外夾擊，足以有功。然必守固，而後戰可議也。」帝善其言，而圭主復套。師出，竟無功。人以是服盛之先見。八年轉左侍郎。十年卒，年五十五。謚文莊。”
3.  《天一阁藏明代科举录选刊·登科录》（《正統十年乙丑科殿試金榜》）
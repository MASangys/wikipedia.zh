> 本文内容由[蒯光典](https://zh.wikipedia.org/wiki/蒯光典)转换而来。


**蒯光典**（），字**禮卿**、**理卿**，號**季述**\[1\]，[安徽省](../Page/安徽省.md "wikilink")[廬州府](https://zh.wikipedia.org/wiki/廬州府 "wikilink")[合肥縣](https://zh.wikipedia.org/wiki/合肥縣 "wikilink")（今[安徽省](../Page/安徽省.md "wikilink")[合肥市](../Page/合肥市.md "wikilink")）人，清朝政治人物、同進士出身。[蒯德模之子](https://zh.wikipedia.org/wiki/蒯德模 "wikilink")。

早年隨父在江南，善於學習。光緒九年（1883年）中进士，选翰林院[庶吉士](../Page/庶吉士.md "wikilink")，授檢討，此後負責貴州鄉試，后擔任總督[劉坤一](../Page/劉坤一.md "wikilink")的主尊經書院講席，后由[張之洞聘為](https://zh.wikipedia.org/wiki/張之洞 "wikilink")[兩湖書院監督](https://zh.wikipedia.org/wiki/兩湖書院 "wikilink")。光緒二十四年，任創辦江寧高等學堂。光緒三十二年，出任[淮揚海道](https://zh.wikipedia.org/wiki/淮揚海道 "wikilink")，此後治理當地官員。光緒三十四年，赴歐洲監督留學生，此後充任京師督學局長\[2\]。

## 参考文献

  - 严寿澂：〈[从改善民生、革新行政到议员政府、普及教育——蒯光典政治思想述论](http://www.nssd.org/articles/article_read.aspx?id=21536743)〉。

[Category:清朝庶吉士](https://zh.wikipedia.org/wiki/Category:清朝庶吉士 "wikilink") [Category:清朝翰林院檢討](https://zh.wikipedia.org/wiki/Category:清朝翰林院檢討 "wikilink") [Category:清朝淮揚海道](https://zh.wikipedia.org/wiki/Category:清朝淮揚海道 "wikilink")

1.  清儒學案小傳 ,3冊19卷 ,486
2.  [民国](https://zh.wikipedia.org/wiki/民国 "wikilink")·[趙爾巽](../Page/趙爾巽.md "wikilink")等，《[清史稿](../Page/清史稿.md "wikilink")》（卷452）：“蒯光典，字禮卿，安徽合肥人。父德模，見循吏傳。光典幼慧，八歲能詩，隨父官江南，所師友多當代名儒，聞見日擴，名亦日起。其論學務明群經大義，而以六書、九數為樞紐，治六書則必求義類以旁通諸學，識雙聲以明假借。性強記，有口辯，尤熟於目錄掌故。有所論難，援據該洽，莫能窮也。
    光緒九年進士，授檢討。典貴州鄉試，與其副不相下，以狂倨見譏，然榜發稱得士。充會典館圖繪總纂，精密勝於舊。中東兵起，發憤上書，不報，遂乞假歸。總督劉坤一聘主尊經書院講席。光典念國勢弱，在列諸人惟鄂督張之洞有大略，又嘗所從受業師也，因往說之洞慎選才俊，習武備，為異日革新庶政之用。之洞韙之，卒不果，而聘為兩湖書院監督。二十四年，敘會典館勞，以道員發江南，創辦江寧高等學堂。大學士剛毅按事江南，司道百餘人同詣謁，獨延光典密室縱談國事，語切直。剛毅大憾，即議裁高等學堂。光典力爭，不能得，拂衣去。坤一兩解之，檄赴鹽城丈樵地，樵地者，故鹽場葦蕩也。年餘得可耕之地七萬五千頃，收入荒價亦鉅萬。領正陽關督銷局，歲增銷官引百數十萬。會之洞代坤一為總督，以江南財匱，用不足，議增貨釐。光典謂增新釐則病商，毋寧整齊鹽課。之洞因奏陳兩淮鹽事衰旺，謂：「北鹽視正陽銷數，南鹽視儀棧出數。光典為江南治鹽第一，督正陽既有績，請使主儀棧。期三年，成效必可睹。」詔允之。光典既蒞事，以輪船駐大江三要區，首金、焦，次三江口，次沙漫洲，輔以兵艇，私梟斂跡。始儀棧出數不足四十萬引，比三年，增引十餘萬，歲益課釐銀百五十餘萬。乃益增募緝私兵隊，日夕訓練成勁旅，又於十二圩設學堂，建工廠，遂隱然為江防重鎮。三十二年，按淮揚海道，加按察使銜。寶應饑民劫米，令潛逃。適光典舟至，剴切諭解之。而揚州亦以饑民劫米告，詗知猾胥陰煽眾，即擒治胥。大吏怒，將窮其獄，以光典言得免。運河盛漲，光典先分檄河員增修隄，而自泊舟高郵守視。壩險工迭出，大吏以故事，視節候測水，檄啟壩，不為動。歷月餘啟二壩，七月杪乃啟三壩，下河六縣獲有秋。建言淮海災區廣，宜寬籌賑金，不宜設粥廠，使災民麇集，費不貲，且生事。與布政使繼昌議不合，會奉檄入都參議改定官制，遂去任。後江北賑事款絀而費糜，一如光典言。三十四年，命赴歐洲監督留學生。諸生不樂受約束，輒相訾謷，歲餘謝職歸。詔以四品京堂候補，充京師督學局長。宣統二年，赴南洋提調勸業會，卒於江寧。”
> 本文内容由[蔡汝楠](https://zh.wikipedia.org/wiki/蔡汝楠)转换而来。


**蔡汝楠**，字子木，號白石，[浙江](https://zh.wikipedia.org/wiki/浙江 "wikilink")[湖州府](https://zh.wikipedia.org/wiki/湖州府 "wikilink")[德清縣人](https://zh.wikipedia.org/wiki/德清縣 "wikilink")，明朝政治人物。

## 生平

嘉靖十一年（1532年）壬辰科第三甲第二百名進士。授行人，從[王慎中](../Page/王慎中.md "wikilink")、[唐順之](../Page/唐順之.md "wikilink")及叔嗣輩學詩。進刑部員外郎，改南京，郎中，與[皇甫涍](../Page/皇甫涍.md "wikilink")兄弟交好，更為尚書[顧璘](../Page/顧璘.md "wikilink")引為忘年友。出爲河南[歸德府知府](https://zh.wikipedia.org/wiki/歸德府 "wikilink")，復除[衢州府知府](https://zh.wikipedia.org/wiki/衢州府 "wikilink")，因丁憂歸。

服闕，歷陞四川副使，江西右參政，除福建左參政，陞山東按察使，江西右布政使，左布政使。以都察院右副都御史、巡撫河南，召為兵部右侍郎，協理戎政，改本部右侍郎，調南京工部右侍郎，卒於官\[1\]。

## 家族

曾祖[蔡本](https://zh.wikipedia.org/wiki/蔡本 "wikilink")，祖[蔡麒](https://zh.wikipedia.org/wiki/蔡麒 "wikilink")，父[蔡玘](https://zh.wikipedia.org/wiki/蔡玘 "wikilink")，母陳氏；生母沈氏\[2\]。

## 參考文獻

{{-}}

[Category:嘉靖十年辛卯科舉人](https://zh.wikipedia.org/wiki/Category:嘉靖十年辛卯科舉人 "wikilink") [Category:明朝行人司行人](https://zh.wikipedia.org/wiki/Category:明朝行人司行人 "wikilink") [Category:明朝刑部員外郎](https://zh.wikipedia.org/wiki/Category:明朝刑部員外郎 "wikilink") [Category:明朝刑部郎中](https://zh.wikipedia.org/wiki/Category:明朝刑部郎中 "wikilink") [Category:明朝歸德府知府](https://zh.wikipedia.org/wiki/Category:明朝歸德府知府 "wikilink") [Category:明朝衢州府知府](https://zh.wikipedia.org/wiki/Category:明朝衢州府知府 "wikilink") [Category:明朝四川按察使司副使](https://zh.wikipedia.org/wiki/Category:明朝四川按察使司副使 "wikilink") [Category:明朝福建布政使司參政](https://zh.wikipedia.org/wiki/Category:明朝福建布政使司參政 "wikilink") [Category:明朝山東按察使](https://zh.wikipedia.org/wiki/Category:明朝山東按察使 "wikilink") [Category:明朝江西布政使](https://zh.wikipedia.org/wiki/Category:明朝江西布政使 "wikilink") [Category:南京工部侍郎](https://zh.wikipedia.org/wiki/Category:南京工部侍郎 "wikilink") [Category:德清人](https://zh.wikipedia.org/wiki/Category:德清人 "wikilink") [Category:明朝河南巡撫](https://zh.wikipedia.org/wiki/Category:明朝河南巡撫 "wikilink") [Category:蔡姓](https://zh.wikipedia.org/wiki/Category:蔡姓 "wikilink") [Category:明朝兵部侍郎](https://zh.wikipedia.org/wiki/Category:明朝兵部侍郎 "wikilink")

1.  《明史·[卷287](https://zh.wikipedia.org/wiki/s:明史/卷287 "wikilink")》7369-7370：（蔡）汝楠，字子木。兒時隨父南京，聽祭酒湛若水講學，輒有解悟。年十八，成嘉靖十一年進士，授行人。從王慎中、唐順之及叔嗣輩學為詩。尋進刑部員外郎，徙南京刑部。善皇甫涍兄弟，尚書顧璘引為忘年友。廷議改歸德州為府，擢汝楠知其府事。以母憂歸，聚諸生石鼓書院，與說經。治民有惠政，既去，士民祠祀之。歷官江西左、右布政使，擢右副都御史，巡撫河南。召為兵部右侍郎，從諸大僚祝釐西宮，世宗望見其貌寢，改南京工部右侍郎，未幾卒。
    汝楠始好為詩，有重名。中年好經學，及官江西，與鄒守一、羅洪先游，學益進，然詩由此不工-{云}-。
2.  《嘉靖十一年壬辰科進士履曆便覽》：官籍，治《[易經](https://zh.wikipedia.org/wiki/易經 "wikilink")》，年十八歲中式嘉靖十一年壬辰科第三甲第二百名進士。十月初六日生，行四，曾祖[蔡本](https://zh.wikipedia.org/wiki/蔡本 "wikilink")；祖[蔡麒](https://zh.wikipedia.org/wiki/蔡麒 "wikilink")；父[蔡玘](https://zh.wikipedia.org/wiki/蔡玘 "wikilink")，貢士；母陳氏；生母沈氏。[具慶下](https://zh.wikipedia.org/wiki/具慶下 "wikilink")，妻臧氏，兄汝震；汝舟；汝梅，弟汝言；汝礪；汝明，子炳齊（惠州府通判）。由縣學附學生中式浙江鄉試第三十三名[舉人](https://zh.wikipedia.org/wiki/舉人 "wikilink")，[會試中式第二百六十六名](https://zh.wikipedia.org/wiki/會試 "wikilink")。觀兵部政，陞右司副，刑部員外郎，復除刑部員外郎，郎中，[歸德府知府](https://zh.wikipedia.org/wiki/歸德府 "wikilink")，復除[衢州府知府](https://zh.wikipedia.org/wiki/衢州府 "wikilink")，陞四川副使，西右參政，復除福建左參政，陞山東按察使，江西右布政使，左布政使，巡撫河南右副都御史，兵部右侍郎，協理戎政，改本部右侍郎，調南京工部右侍郎卒。
**蔡道宪**（），[字](../Page/表字.md "wikilink")**元白**，[福建](https://zh.wikipedia.org/wiki/福建 "wikilink")[晋江县](https://zh.wikipedia.org/wiki/晋江县 "wikilink")（今[晋江市](../Page/晋江市.md "wikilink")）人。[明末政治人物](https://zh.wikipedia.org/wiki/明末 "wikilink")。

[崇祯](../Page/崇祯.md "wikilink")十年（1637年）丁丑科[进士](../Page/进士.md "wikilink")。任[长沙府](https://zh.wikipedia.org/wiki/长沙府 "wikilink")[推官](https://zh.wikipedia.org/wiki/推官 "wikilink")。[崇祯](../Page/崇祯.md "wikilink")十六年（1643年）[张献忠](../Page/张献忠.md "wikilink")破[长沙](https://zh.wikipedia.org/wiki/长沙 "wikilink")，蔡道宪被执，拒降被殺，年僅二十九。朝廷追贈太僕少卿，謚忠烈\[1\]。

## 參考資料

  - 《晋江县志》

[Category:明朝長沙府推官](https://zh.wikipedia.org/wiki/Category:明朝長沙府推官 "wikilink")
[Category:明朝被處決者](https://zh.wikipedia.org/wiki/Category:明朝被處決者 "wikilink")
[Category:晋江人](https://zh.wikipedia.org/wiki/Category:晋江人 "wikilink")
[Category:蔡姓](https://zh.wikipedia.org/wiki/Category:蔡姓 "wikilink")
[Category:諡忠烈](https://zh.wikipedia.org/wiki/Category:諡忠烈 "wikilink")

1.  《明史·卷294》：蔡道憲，字元白，晉江人。崇禎十年進士。為長沙推官。地多盜，察豪民通盜者，把其罪而任之。盜方劫富家分財，收者已至。召富家還所失物，皆愕不知所自。惡少年閉戶謀為盜，啟戶，捕卒已坐其門，驚逸去。吉王府宗人恣為奸，道憲先治而後啟王。王召責之，抗聲曰：「今四海鼎沸，寇盜日滋。王不愛民，一旦鋌而走險，能獨與此曹保富貴乎？」王悟，謝遣之。
    十六年五月，張獻忠陷武昌，長沙大震。承天巡撫王揚基率所部千人，自岳州奔長沙。道憲請還駐岳州，曰：「嶽與長沙唇齒也，並力守嶽則長沙可保，而衡、永亦無虞。」揚基曰：「嶽，非我屬也。」道憲曰：「棄北守南，猶不失為楚地。若南北俱棄，所屬地安在？」揚基語塞，乃赴岳州。及賊入蒲圻，即遁去。湖廣巡撫王聚奎遠駐袁州，憚賊不敢進。道憲亦請移嶽，聚奎不得已至嶽，數日即徙長沙。道憲曰：「賊去嶽遠，可繕城以守。彼犯嶽，猶憚長沙援。若棄嶽，長沙安能獨全。」聚奎不從。賊果以八月陷岳州，直犯長沙。先是，巡按御史劉熙祚令道憲募兵，得壯丁五千訓練之，皆可用。至是親將之，與總兵官尹先民等扼羅塘河。聚奎聞賊逼，大懼，撤兵還城。道憲曰：「去長沙六十里有險，可柵以守，毋使賊逾此。」又不從。
    時知府堵胤錫入覲未返，通判周二南攝攸縣事，城中文武無幾。賊薄城，士民盡竄。聚奎詭出戰，遽率所部遁。道憲獨拒守，賊繞城呼曰：「軍中久知蔡推官名，速降，毋自苦。」道憲命守卒射之斃。越三日，先民出戰，敗還。賊奪門入，先民降。道憲被執，賊啖以官，嚼齒大罵。釋其縛，延之上坐，罵如故。賊曰：「汝不降，將盡殺百姓。」道憲大哭曰：「願速殺我，毋害我民。」賊知終不可奪，磔之，其心血直濺賊面。健卒林國俊等九人隨不去，賊亦令說道憲降。國俊曰：「吾主畏死去矣，不至今日。」賊曰：「爾主不降，爾輩亦不得活。」國俊曰：「我輩畏死亦去矣，不至今日。」賊並殺之，四卒奮然曰：「願瘞主屍而死。」賊許之，乃解衣裹道憲骸，瘞之南郊醴陵坡，遂自刎。道憲死時年二十九，贈太僕少卿，謚忠烈。
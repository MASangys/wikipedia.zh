**薛敷教**（），[字](../Page/表字.md "wikilink")**以身**，[號](https://zh.wikipedia.org/wiki/號 "wikilink")**玄臺**。南直隸[武進縣](https://zh.wikipedia.org/wiki/武進縣 "wikilink")（今[常州市](../Page/常州市.md "wikilink")[武進區](https://zh.wikipedia.org/wiki/武進區 "wikilink")）人。[明朝](../Page/明朝.md "wikilink")[東林黨政治人物](https://zh.wikipedia.org/wiki/東林黨 "wikilink")。

## 生平

[薛應旆之孫](https://zh.wikipedia.org/wiki/薛應旆 "wikilink")。十五為[諸生](https://zh.wikipedia.org/wiki/諸生 "wikilink")，[萬曆十七年](https://zh.wikipedia.org/wiki/萬曆 "wikilink")（1589年）己丑進士。因上疏忤旨，被勒令回籍。後薦為[鳳翔](https://zh.wikipedia.org/wiki/鳳翔 "wikilink")[教授](../Page/教授.md "wikilink")，不久遷[國子監助教](https://zh.wikipedia.org/wiki/國子監 "wikilink")。萬曆二十一年（1593年），[趙南星被逐](../Page/趙南星.md "wikilink")，敷教上疏申救，被指為“朋謀亂政”，謫[光州學正](../Page/光州.md "wikilink")。萬曆三十二年（1604年）到[東林書院講學](../Page/東林書院.md "wikilink")，是為東林八君子之一。卒賜[尚寶司丞](https://zh.wikipedia.org/wiki/尚寶司 "wikilink")。《明史》有传。\[1\]

## 著作

著有《續憲章錄》、《癸巳錄》、《奏疏》、《泉上雜識》、《真正銘》、《浮戈集》等。

## 參考文獻

{{-}}

[Category:明朝府儒學教授](https://zh.wikipedia.org/wiki/Category:明朝府儒學教授 "wikilink")
[Category:明朝州儒學學正](https://zh.wikipedia.org/wiki/Category:明朝州儒學學正 "wikilink")
[Category:明朝國子監助教](https://zh.wikipedia.org/wiki/Category:明朝國子監助教 "wikilink")
[Category:武進人](https://zh.wikipedia.org/wiki/Category:武進人 "wikilink")
[Category:東林黨人](https://zh.wikipedia.org/wiki/Category:東林黨人 "wikilink")
[Category:薛姓](https://zh.wikipedia.org/wiki/Category:薛姓 "wikilink")

1.  《明史·[231卷](https://zh.wikipedia.org/wiki/s:明史/卷231 "wikilink")》6046-6048：薛敷教，字以身，武進人。祖應旂，字仲常。嘉靖十四年進士。由慈谿知縣屢遷南京考功郎中，主京察。大學士嚴嵩嘗為給事中王曄所劾，囑尚寶丞諸傑貽書應旂，令黜曄。應旂反黜傑，嵩大怒。應旂又黜常州知府符驗，嵩令御史桂榮劾應旂挾私黜郡守，謫建昌通判。歷浙江提學副使。應旂雅工場屋文字，與王鏊、唐順之、瞿景淳齊名。其閱文所品題，百不失一。以大計罷歸，顧憲成兄弟方少，從之學，敷教遂與善，用風節相期許。及舉萬曆十七年進士，與高攀龍同出趙南星門，益以名教自任。會南京御史王藩臣疏劾巡撫周繼，不具揭都察院，為其長耿定向所劾。左都御史吳時來因請申飭憲規，藩臣坐停俸。敷教上言：「時來壅遏言路，代人狼噬。而二三輔臣，曲學險詖，又故繩庶寀，以崇九列，塞主上聰明。宜嚴黨邪之禁，更易兩都臺長，以清風憲。」疏上，大學士申時行等疏言：「故事，御史建白，北京即日投揭臺長，南京則以三日。藩臣廢故事，薄罰未為過。必如敷教言，將盡抑大臣而後可耶？」副都御史詹仰庇劾敷教煽惑人心，淆亂國是。詔敷教歸，省過三年，以教職用。大學士許國以敷教其門生而疏語侵己，尤憤，自請罷斥。因言：「邇來建言成風，可要名，可躐秩，又可掩過，故人競趨之為捷徑，此風既成，莫可救止。方今京師訛言東南赤旱，臣未為憂，而獨憂此區區者，彼止一時之災，此則世道之慮也。」時來亦乞休，力詆敷教及主事饒伸。帝慰留國、時來。都給事中陳與郊復上疏極詆建言諸臣，帝亦不問。十年夏，起敷教鳳翔教授，旋遷國子助教。明年力爭三王並封，又上書王錫爵。尋以救南星，謫光州學正。省母歸，遂不復出。敷教禔身嚴苦，垢衣糲食，終身未嘗受人饋。家居二十年，力持清議，大吏有舉動，多用敷教言而止。後與憲成兄弟及攀龍輩講學。卒，贈尚寶司丞。
> 本文内容由[蝶恋花](https://zh.wikipedia.org/wiki/蝶恋花)转换而来。


**蝶恋花**，[词牌](../Page/词牌.md "wikilink")名，[唐](https://zh.wikipedia.org/wiki/唐 "wikilink")[教坊](../Page/教坊.md "wikilink")曲名，取自[梁简文帝](../Page/梁简文帝.md "wikilink")[萧纲诗句](https://zh.wikipedia.org/wiki/萧纲 "wikilink")“翻阶蛱蝶恋花情”中的三个字。 又名《黄金缕》、《鹊踏枝》、《凤栖梧》、《卷珠帘》、《一箩金》、《江如练》、《西笑吟》、《明月生南浦》、《转调蝶恋花》、《鱼水同欢》等。《乐章集》、《张子野词》并入“小石调”，《清真集》入“商调”。赵令畤有《商调蝶恋花》，联章作《鼓子词》，咏《会真记》事。其词牌始于宋。双调，六十字，上下片各四仄韵。

[双调六十字](https://zh.wikipedia.org/wiki/双调 "wikilink")，前后[阕各四仄](https://zh.wikipedia.org/wiki/阕 "wikilink")[韵](https://zh.wikipedia.org/wiki/韵 "wikilink")，一韵到底。

## 词牌格式

## 例词

**[歐陽脩](https://zh.wikipedia.org/wiki/歐陽脩 "wikilink")**

庭院深深深幾許？楊柳堆煙，簾幕無重數。玉勒雕鞍游冶處，樓高不見章臺路。

雨橫風狂三月暮，門掩黃昏，無計留春住。淚眼問花花不語，亂紅飛過鞦韆去。

**[苏轼](../Page/苏轼.md "wikilink")**

花褪残红青杏小。燕子飞时，绿水人家绕。枝上柳绵吹又少，天涯何处无芳草。

墙里秋千墙外道。墙外行人，墙里佳人笑。笑渐不闻声渐悄，多情却被无情恼。

**[周邦彥](https://zh.wikipedia.org/wiki/周邦彥 "wikilink")**

月皎驚烏棲不定，更漏將闌，轣轆牽金井。喚起兩眸清炯炯，淚花落枕紅綿冷。

執手霜風吹鬢影，去意徊徨，別語愁難聽。樓上闌干橫斗柄，露寒人遠雞相應。

**[李清照](../Page/李清照.md "wikilink")**

淚濕羅衣脂粉滿，四疊陽關，唱到千千遍。人道山長山又斷，瀟瀟微雨聞孤館。

惜別傷離方寸亂，忘了臨行，酒盞深和淺。好把音書憑過雁，東萊不似蓬萊遠。

**[晏殊](../Page/晏殊.md "wikilink")**

槛菊愁烟兰泣露，罗幕轻寒，燕子双飞去。明月不谙离恨苦，斜光到晓穿朱户。

昨夜西风凋碧树，独上高楼，望尽天涯路。欲寄彩笺兼尺素，山长水阔知何处？

**[柳永](../Page/柳永.md "wikilink")**

伫倚危楼风细细，望极春愁，黯黯生天际。草色烟光残照里，无言谁会凭阑意。

拟把疏狂图一醉，对酒当歌，强乐还无味。衣带渐宽终不悔，为伊消得人憔悴。

**[王诜](https://zh.wikipedia.org/wiki/王诜 "wikilink")**

小雨初晴回晚照。金翠楼台，倒影芙蓉沼。杨柳垂垂风袅袅，嫩荷无数青钿小。

似此园林无限好。流落归来，到了心情少。坐到黄昏人悄悄，更应添得朱颜老。

**[纳兰性德](../Page/纳兰性德.md "wikilink")**

辛苦最怜天上月。一昔如环，昔昔都成玦。若似月轮终皎洁，不辞冰雪为卿热。

无那尘缘容易绝。燕子依然，软踏帘钩说。唱罢秋坟愁未歇，春丛认取双栖蝶。

**[王国维](../Page/王国维.md "wikilink")**

阅尽天涯离别苦， 不道归来，零落花如许。花底相看无一语， 绿窗春与天俱暮。

待把相思灯下诉， 一缕新欢，旧恨千千缕。最是人间留不住， 朱颜辞镜花辞树。

[Category:词牌](https://zh.wikipedia.org/wiki/Category:词牌 "wikilink")
**袁鍾秀**（），字耘嵋，號芝田，[江西省](../Page/江西省.md "wikilink")[信豐縣人](https://zh.wikipedia.org/wiki/信豐縣 "wikilink")\[1\]。清朝官員。

雍正十年（1732年）壬子科舉人\[2\]。乾隆元年（1736年）丙辰科進士。[乾隆九年](../Page/乾隆.md "wikilink")（1744年）任四川[鄰水縣知縣](https://zh.wikipedia.org/wiki/鄰水縣 "wikilink")\[3\]。移修潾山書院於鄰水縣北街，並將充公田四處作為其學田\[4\]\[5\]。乾隆二十四年（1759年）三月再次任鄰水縣知縣\[6\]\[7\]。

## 註釋

[Category:清朝鄰水縣知縣](https://zh.wikipedia.org/wiki/Category:清朝鄰水縣知縣 "wikilink")
[Category:雍正十年壬子科舉人](https://zh.wikipedia.org/wiki/Category:雍正十年壬子科舉人 "wikilink")
[Category:信豐人](https://zh.wikipedia.org/wiki/Category:信豐人 "wikilink")

1.  『乾隆元年丙辰科金德瑛榜……袁鍾秀。字耘嵋。號芝田。四川順慶府鄰水縣知縣』。\[同治六年補刻乾隆\]《信豐縣志》卷八
2.  『卿舉……雍正十年壬子科。黄世成字培山中順天鄉試見進士。袁鍾秀字耘嵋見進士。』。\[同治六年補刻乾隆\]《信豐縣志》卷八
3.  『袁鍾秀。江西信豐人。乾隆丙辰進士。乾隆九年任。直正剛方。政持大體。鄰邑學校自公初振興焉。』。道光元年《鄰水縣志》卷二
4.  『潾山書院。舊址在縣中街文昌宫側。國朝康熈元年知縣[李時亨建](https://zh.wikipedia.org/wiki/李時亨 "wikilink")。康熈四十二年知縣[徐枝芳增修](https://zh.wikipedia.org/wiki/徐枝芳 "wikilink")。置義田二處。爲諸生饘粥之資。乾隆十二年知縣袁鍾秀移修於縣北街。又獲充公田四處。乾隆十四年知縣[程英銘補修](../Page/程英銘.md "wikilink")。嘉慶十年知縣[陳崇禮涖任](../Page/陳崇禮.md "wikilink")。時邑孝廉前任兩淮鹽運使司[廖復堂捐買學田一處](https://zh.wikipedia.org/wiki/廖復堂 "wikilink")。通計學田七處。每年收租以爲延師修艙并諸生膏火之資。』。道光元年《鄰水縣志》卷一
5.  『袁鍾秀。字耘湄。號芝田。饒州訓導瑛之孫也。瑛之伯崇雅與瑛以明經著稱鄉里。鍾秀幼爲瑛所鍾愛。及就傳戲為文。瑛見之竊喜。雍正壬子舉于鄉。乾隆丙辰詔[方苞等搜錄遺卷](../Page/方苞.md "wikilink")（按搜錄遺卷，始自雍正元年恩科鄉試，有迴避未試者，欽派大臣於內閣考試，取中四名，並搜所落卷二本。乾隆元年，奉上諭今科會試遺卷內當有佳者，應再行校閱，不必拘定額數，揀選呈進，續出一榜，著大學士鄂爾泰、張廷玉，朱軾，侍郎邵基，張廷璟，學土方苞，公同閱看，又取中三十五名，內老人五名，誠曠典也。）。登二甲進士。選四川之隣水。俗健訟。多譸張假餙。以試令初至。訟牘二百餘。乃一一親質。得其恧情。剖决如流。訟者半息。夫役舊例派供于舖户。縣正佐乃營弁分領。河道官塘責綱户歳納魚課。悉罷之。民勒碑以頌。江津有嘓嚕袁孟世者。拒捕傷官。久不得。鍾秀一日摛獲四人。大吏嘉之。有[華銀山](https://zh.wikipedia.org/wiki/華銀山 "wikilink")。界重、順二郡。跨邑與巴縣、合州、岳池。奸民盗取硫磺。捕之則旋散旋合。隸互以他境相委。事發則官受其累。鍾秀戒隸。不得以區域為限。立重賞購捕無遺。躬至山周察形勢。圖其途徑。請設卡撥兵。移豐和通判分轄之。以善後事。皆允行。而川多巖塹廢寺。爲奸匪所潜。臬司奏允塡塞折毁。以杜其獘。鍾秀以邑無書院。乃即以毁寺之材。修建書院。而籍僧田之無主者。以充生徒膏火。臬司是其議。令他邑悉次第倣行。乾隆十一年有僧衆至邑被獲。時匪犯劉奇事覺頗駭僧怪誕。鞠其徒則曰寐龍也。申報檄未下而僧死於獄。乃釘其手足于棺而瘞之。九月詔使偕臬司及順慶游擊領兵至。趣令速具狀問寐龍□屍保無恙乎。衆皇駭不知所謂。啓棺則屍尚未腐。而釘迹甚固。因騐左乳及右股。勞之曰信無誤。辦事如此。可稱精明周到矣。乃寸磔其屍而去。後詢之曰：禁中傳寐龍左乳有肉痣。右足黑子象七星。能尸遁。死乃幻也。以功議敘。會嬰疾固請乞。大僚咸以其去爲惜』。\[同治六年補刻乾隆\]《信豐縣志》卷九
6.  『袁鍾秀。字耘嵋。號芝田。信豐人。乾隆元年進士。知四川鄰水縣。息詞訟。罷漁課。有華銀山奸民入邑界。盜取硫磺。捕之則旋散旋合。因請設卡撥兵。移豐和通判駐轄彈壓。有妖僧頗怪誕。鞠其徒則曰寐龍也。申報檄未下。而僧死於獄。乃釘其手足於棺瘞之。既而大府以兵至趣令具狀。及啓棺屍猶未腐。釘迹甚固始。知僧能屍遁。死乃幻也。遂寸磔其屍。以功議敘。因疾辭歸。二十四年仍令鄰水。捐俸修鄰山書院。清岀無主僧田百餘畝。以贍廩餼。邑人遂名袁公書院。紀其事於石。《寶志》《信豐志》』。\[同治\]《贛州府志》卷五十
7.  『潾山。鄰水縣。簡缺。繁難地亦簡。少府東南三百里。徵銀六千百十一兩。雜稅八十三兩。穀三千八百石。入學八名。養廉六百兩。知縣　袁鍾秀。魯齋。江西信豊人。丙辰。二十四年三月補』。《大清縉紳全書》乾隆二十五年冬四川省
**许逵**（），字汝登，[河南](https://zh.wikipedia.org/wiki/河南 "wikilink")[固始縣人](https://zh.wikipedia.org/wiki/固始縣 "wikilink")。明朝政治人物。

許逵為人沈靜而有謀略。正德三年（1508年）中進士。授職[樂陵縣知縣](https://zh.wikipedia.org/wiki/樂陵縣 "wikilink")。任內抗擊[劉六劉七起義有功](../Page/劉六劉七起義.md "wikilink")。正德十二年（1517年），遷江西按察司副使。與巡撫[孫燧密謀寧王](../Page/孫燧_\(弘治進士\).md "wikilink")[朱宸濠欲反之事](../Page/朱宸濠.md "wikilink")。正德十四年（1519年），宸濠果然謀反，許逵與孫燧不屈被殺\[1\]\[2\]。

## 家族

[Category:明朝樂陵縣知縣](https://zh.wikipedia.org/wiki/Category:明朝樂陵縣知縣 "wikilink")
[Category:明朝被殺害人物](https://zh.wikipedia.org/wiki/Category:明朝被殺害人物 "wikilink")
[Category:明朝江西按察使司副使](https://zh.wikipedia.org/wiki/Category:明朝江西按察使司副使 "wikilink")
[Category:固始人](https://zh.wikipedia.org/wiki/Category:固始人 "wikilink")
[Category:许姓](https://zh.wikipedia.org/wiki/Category:许姓 "wikilink")

1.  《[明史](../Page/明史.md "wikilink")·[卷二百八十九](https://zh.wikipedia.org/wiki/s:明史/卷289 "wikilink")》：六月乙亥，宸濠生日，宴鎮巡三司。明日，燧及諸大吏入謝，宸濠伏兵左右，大言曰：「孝宗為李廣所誤，抱民間子，我祖宗不血食者十四年。今太后有詔，令我起兵討賊，亦知之乎？」眾相顧愕眙，燧直前曰：「安得此言！請出詔示我。」宸濠曰：「毋多言，我往南京，汝當扈駕。」燧大怒曰：「汝速死耳。天無二日，吾豈從汝為逆哉！」宸濠怒叱燧，燧益怒，急起，不得出。宸濠入內殿，易戎服出，麾兵縛燧。逵奮曰：「汝曹安得辱天子大臣！」因以身翼蔽燧，賊並縛逵。二人且縛且罵，不絕口，賊擊燧，折左臂，與逵同曳出。逵謂燧曰：「我勸公先發者，知有今日故也。」燧、逵同遇害惠民門外。巡按御史王金、布政使梁宸以下，-{咸}-稽首呼萬歲。
2.  《[明史](../Page/明史.md "wikilink")·[卷二百八十九](https://zh.wikipedia.org/wiki/s:明史/卷289 "wikilink")》：許逵，字汝登，固始人。正德三年進士。長身巨口，猿臂燕頷，沈靜有謀略。授樂陵知縣。六年春，流賊劉七等屠城邑，殺長吏。諸州縣率閉城守，或棄城遁，或遺之芻，粟弓馬乞賊毋攻。逵之官，慨然為戰守計。縣初無城，督民版築，不逾月，城成。令民屋外築墻，墻高過檐，啟圭竇，才容人。家選一壯者執刃伺竇內，余皆入隊伍，日視旗為號，違者軍法從事。又募死士伏巷中，洞開城門。賊果至，旗舉伏發，竇中人皆出，賊大驚竄，斬獲無遺。後數犯，數卻之，遂相戒不敢近。事聞，進秩二等。
    時知縣能抗賊者，益都則牛鸞，郯城則唐龍，汶上則左經，浚則陳滯，亦所當賊少。而逵屢禦大賊有功，遂與鸞俱超擢兵備僉事。逵駐武定州，州城圮濠平，不能限牛馬。逵築城鑿池，設樓櫓，置巡卒。明年五月，賊楊寡婦以千騎犯濰縣，指揮喬剛禦之，賊少卻。逵追敗之高苑，令指揮張勛邀之滄州，先後俘斬二百七十餘餘人。未幾，賊別部掠德平，逵盡殲之，-{咸}-名大著。十二年遷江西副使。時宸濠黨暴橫，逵以法痛繩之。嘗言於孫燧曰：「寧王敢為暴者，恃權臣也。權臣左右之者，貪重賄也。重賄由於盜藪，今惟翦盜則賄息，賄息則黨孤。」燧深然之，每事輒與密議。及宸濠縛燧，逵爭之。宸濠素忌逵，問許副使何言，逵曰：「副使惟赤心耳。」宸濠怒曰：「我不能殺汝邪？」逵罵曰：「汝能殺我，天子能殺汝。汝反賊，萬段磔汝，汝悔何及！」宸濠大怒，並縛之，曳出斫其頸，屹不動。賊眾共推抑令跪，卒不能，遂死，年三十六。
    初，逵以文天祥集貽其友給事中張漢卿而無書。漢卿語人曰：「寧邸必反，汝登其為文山乎？」逵父家居，聞江西有變，殺都御史及副使，即為位，易服哭。人怪問故。父曰：「副使，必吾兒也。」世宗即位，贈左副都御史，謚忠節，蔭一子。又錄山東平賊功，復蔭一子。嘉靖元年詔逵死事尤烈，改贈逵禮部尚書，進蔭指揮僉事。
    長子瑒，好學有器識。既葬父，日夜號泣，六年而後就蔭。人或趣之，瑒曰：「吾父死，瑒乃因得官。」痛哭不能仰視。瑒子，事親孝。隆慶中舉於鄉，數試禮部不第。有試官與瑒婚姻，慕才，欲收羅之。曰：「若此，何以見先忠節地下？」許氏子孫不如孫氏貴顯，亦能傳其家。
**談廣慶**（），字雲浦，廣州駐防[漢軍](https://zh.wikipedia.org/wiki/漢軍 "wikilink")[廂白旗人](https://zh.wikipedia.org/wiki/廂白旗 "wikilink")\[1\]，同治二年癸亥恩科（1863年）[繙譯進士](../Page/繙譯進士.md "wikilink")，曾任[海城縣](https://zh.wikipedia.org/wiki/海城縣_\(遼陽\) "wikilink")[知縣](https://zh.wikipedia.org/wiki/知縣 "wikilink") \[2\]、光緒六年四月補[廣甯縣知縣](https://zh.wikipedia.org/wiki/廣寧縣_\(奉天\) "wikilink")\[3\]、光緒十二年三月補[金州廳海防同知](https://zh.wikipedia.org/wiki/金州廳 "wikilink")\[4\]、歷官奉天府治中開原、承德、廣寗、新民、寗遠、金州各廳縣，有**談青天**之稱\[5\]。

## 參考資料

[Category:漢軍鑲白旗人](https://zh.wikipedia.org/wiki/Category:漢軍鑲白旗人 "wikilink")

1.  「揀發奉天知縣六員，佐雜四員；知縣,談廣慶，漢軍廂白旗人進士」。《大清縉紳全書》同治五年春
2.  「談廣慶，字雲浦，漢軍旗人，駐防廣東，有大度才識明决，以繙譯進士授知縣，光緒五年宰我邑，承賀令嚴峻之後，政尙寛，判案弗事刑求，善用離參法，脫其事略其人而旁訊之，反覆研鞫獄自輸服讞旣定纎悉皆當，人輒驚爲神，謂非膚識所能及也，在任年餘，政洽民安，口碑載道，時人比之召父杜母」。\[民國\]《[海城縣志](https://zh.wikipedia.org/wiki/海城縣 "wikilink")》
3.  「廣甯縣，通判管知縣事加一級，談廣慶，漢軍廂白旗人，進士，六年四月補」。《大清縉紳全書》光緒七年冬
4.  「調新設金州㕔：海防同知，談廣慶，漢軍廂白旗人，繙譯進士，十二年三月補」。《大清縉紳全書》光緒二十年秋
5.  「談廣慶，字雲浦，先世駐防廣州，隸鑲白旗漢軍，籍以繙譯進士改知縣，揀發奉天，歷官奉天府治中開原、承德、廣寗、新民、寗遠、金州各廳縣，淸操惠政，三十年如一日，而憐才若渴，折獄如神，士民識與不識，咸稱爲談青天，云將軍慶裕奏稱治行第一，光緒甲午官金州廳同知，日軍壓境，號稱數萬，廣慶率所屬捕盜營兵二十名登城守禦，旋爲流彈所中，遂昏暈墜城，兵士感其義，負之驅輾轉出險，廣慶甦語左右曰非我志已，衆皆泣下，事定後，長吏以聞得減等坐軍台，子國楫時方以庶吉士供職詞垣□國上書願代父荷戈，朝廷鑒其誠，特旨赦免，故事無請代例異數也，廣慶性端嚴慈惠汲引後進如不及官治中時某知名士因誣陷被累，廣慶力予平反，始獲免，卒爲有淸名臣，人服其有人倫鑒，子國楫國桓同登科第，繼廣慶宦奉，廉能有父風，錢塘張錫鑾將軍至，以眉山父子擬之，其爲人所敬重如此，廣慶善書，爲政績所掩，吉光片羽，人爭寶之」。\[民國\]《瀋陽縣志》卷之九
**謝瑜**（），[字](../Page/表字.md "wikilink")**如卿**，[號](https://zh.wikipedia.org/wiki/號 "wikilink")**狷齋**，[浙江](https://zh.wikipedia.org/wiki/浙江 "wikilink")[上虞人](https://zh.wikipedia.org/wiki/上虞 "wikilink")，[明朝](../Page/明朝.md "wikilink")政治人物，同[進士出身](https://zh.wikipedia.org/wiki/進士 "wikilink")。

[嘉靖](../Page/嘉靖.md "wikilink")十一年（1532年）登壬辰科進士，授[浦城縣](https://zh.wikipedia.org/wiki/浦城縣 "wikilink")[知縣](https://zh.wikipedia.org/wiki/知縣 "wikilink")\[1\]。[嘉靖](../Page/嘉靖.md "wikilink")十六年（1537年）改[南京](https://zh.wikipedia.org/wiki/南京 "wikilink")[廣東道](../Page/廣東道.md "wikilink")試[監察御史](../Page/監察御史.md "wikilink")\[2\]。次年，實授[南京](https://zh.wikipedia.org/wiki/南京 "wikilink")[廣東道](../Page/廣東道.md "wikilink")[監察御史](../Page/監察御史.md "wikilink")\[3\]，后改[雲南道](https://zh.wikipedia.org/wiki/雲南 "wikilink")[監察御史](../Page/監察御史.md "wikilink")\[4\]。[嘉靖](../Page/嘉靖.md "wikilink")十九年（1540年）兩次上書[彈劾](https://zh.wikipedia.org/wiki/彈劾 "wikilink")[嚴嵩](https://zh.wikipedia.org/wiki/嚴嵩 "wikilink")，后被貶歸鄉。[隆慶初年](https://zh.wikipedia.org/wiki/隆慶 "wikilink")（1567年）復官\[5\]，贈[太僕寺](https://zh.wikipedia.org/wiki/太僕寺 "wikilink")[少卿](https://zh.wikipedia.org/wiki/少卿 "wikilink")\[6\]\[7\]。與[徐學詩](../Page/徐學詩.md "wikilink")、[葉經](https://zh.wikipedia.org/wiki/葉經 "wikilink")、[陳紹](../Page/陳紹.md "wikilink")合稱“[上虞四諫](https://zh.wikipedia.org/wiki/上虞四諫 "wikilink")”。

## 參考

[Category:明朝浦城縣知縣](https://zh.wikipedia.org/wiki/Category:明朝浦城縣知縣 "wikilink")
[Category:明朝監察御史](https://zh.wikipedia.org/wiki/Category:明朝監察御史 "wikilink")
[Category:明朝太僕寺少卿](https://zh.wikipedia.org/wiki/Category:明朝太僕寺少卿 "wikilink")
[Category:上虞四諫](https://zh.wikipedia.org/wiki/Category:上虞四諫 "wikilink")
[Category:上虞人](https://zh.wikipedia.org/wiki/Category:上虞人 "wikilink")
[Category:謝姓](https://zh.wikipedia.org/wiki/Category:謝姓 "wikilink")

1.  曝書亭集碑傳等三種-西河文集碑傳 ,2卷 ,67
2.  明實錄：世宗實錄 ,199卷
3.  明實錄：世宗實錄 ,211卷
4.  明分省人物考 ,6冊50卷 ,111
5.  明實錄：穆宗實錄 ,31卷
6.  明實錄：穆宗實錄 ,31卷
7.  《明史》（卷210）：謝瑜，字如卿，上虞人。嘉靖十一年進士。由南京御史改北。十九年正月，禮部尚書嚴嵩屢被彈劾求去，帝慰留。瑜言：「嵩矯飾浮詞，欺罔君上，箝制言官。且援明堂大禮、南巡盛事為解，而謂諸臣中無為陛下任事者，欲以激聖怒。奸狀顯然。」帝留疏不下。嵩奏辨，且言「瑜擊臣不已，欲與朝廷爭勝」。帝於是切責瑜，而慰諭嵩甚至。居二歲，竟用嵩為相。
    甫踰月，瑜疏言：「武廟盤遊佚樂，邊防宜壞而未甚壞。今聖明在上，邊防宜固而反大壞者，大臣謀國不忠，而陛下任用失也。自張瓚為中樞，掌兵而天下無兵，擇將而天下無將。說者謂瓚形貌魁梧，足稱福將。夫誠邊塵不聳，海宇冕然，謂之福可也。今瓚無功而恩廕屢加，有罪而褫奪不及，此其福乃一身之福，非軍國之福也。昔舜誅四凶，萬世稱聖。今瓚與郭勛、嚴嵩、胡守中，聖世之四凶。陛下旬月間已誅其二，天下翕然稱聖，何不並此二凶，放之流之，以全帝舜之功也。大學士翟鑾起廢棄中，授以巡邊之寄，乃優游曼衍，靡費供億。以盛苞苴者為才，獻淫樂者為敬，遂使邊軍益瘠，邊備更弛。行邊若此，將焉用之！故不清政本，天下必不治也。不易本兵，武功必不競也。」
    疏入，留不下。嵩復疏辯，帝更慰諭，瑜復被譙讓。然是時帝雖嚮嵩，猶未深罪言者，嵩亦以初得政，未敢顯擠陷，故瑜得居職如故。未幾，假他事貶其官。又三載，大計，嵩密諷主者黜之。比疏上，令如貪酷例除名，瑜遂廢棄，終於家。
    始瑜之為御史也，武定侯郭勛陳時政，極詆大小諸臣不足任，請復遣內侍出鎮守。詔從之。瑜抗章奏曰：「勛所論諸事，影嚮恍惚，而復設鎮守，則其本意所注也。勛交通內侍，代之營求，利他日重賄。其言『官吏貪濁，由陛下無心腹耳目之人在四方』。又曰『文武懷奸避事，許內臣劾奏，則奸貪自息』。果若勛言，則內臣用事莫如正德時，其為太平極治耶？陛下革鎮守內臣，誠聖明善政，而勛詆以偏私。在朝百官，孰非天子耳目，而勛詆以不足任。欲陛下盡疑天下士大夫，獨倚宦官為腹心耳目，臣不知勛視陛下為何如主？」會給事中朱隆禧亦以為言，勛奏始寢。瑜，隆慶初復官，贈太僕少卿。
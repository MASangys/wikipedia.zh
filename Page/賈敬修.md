**賈敬修**\[1\]，字熙齋，乳名三品，[河南省](../Page/河南省.md "wikilink")[原武縣人](https://zh.wikipedia.org/wiki/原武縣 "wikilink")，報捐知縣，咸豐六年五月分發陝西\[2\]。歷署任[陝西](https://zh.wikipedia.org/wiki/陝西 "wikilink")[洋縣](https://zh.wikipedia.org/wiki/洋縣 "wikilink")\[3\]、[鄠縣](https://zh.wikipedia.org/wiki/鄠縣 "wikilink")、[神木縣](https://zh.wikipedia.org/wiki/神木縣 "wikilink")[知縣](https://zh.wikipedia.org/wiki/知縣 "wikilink")，清剿回匪\[4\]，不幸殉國，時同治七年十月二十七日。經[左宗棠](../Page/左宗棠.md "wikilink")具奏，照四品陣亡例議恤，加道銜，給[雲騎尉世職](https://zh.wikipedia.org/wiki/雲騎尉 "wikilink")\[5\]\[6\]\[7\]\[8\]。

## 註釋

[Category:清朝洋縣知縣](https://zh.wikipedia.org/wiki/Category:清朝洋縣知縣 "wikilink") [Category:清朝鄠縣知縣](https://zh.wikipedia.org/wiki/Category:清朝鄠縣知縣 "wikilink") [Category:清朝神木縣知縣](https://zh.wikipedia.org/wiki/Category:清朝神木縣知縣 "wikilink") [Category:原武人](https://zh.wikipedia.org/wiki/Category:原武人 "wikilink")

1.  《中州先哲傳》一八
2.  「籌餉事例咸豐六年五月分發各省試用人員…賈敬修，河南人，陜西」。《大清縉紳全書》咸豐六年夏
3.  「賈敬修，咸豐十年十月署，同治元年七月縣治移謝村鎭又委署」。\[光緒\]《洋縣志》
4.  「秋七月，鄉民得縣印，報府，行知各處，首委王居仁來署縣事，權葺書院作署。未及，移住南鄉木皮廟，聞賊將至，乃住紮午子寨，勸捐練團，為守御計。賊又於七九兩月，率大股前來殺掠，焚毀東關房屋而去。九月二十九日，毛震壽飭陳天柱、易佩紳進剿藍逆。三十日，冒霧潛上牛頭山，獲捷，旋又為川楚陝各軍及署洋縣知縣賈敬修、縣丞陳爾茆等團勇所敗，賊遂固守洋縣城不出。川匪曹燦章由西鄉五里壩竄石泉之筒車壩。毛震壽派守備馬源盛往剿，未能得力。案：曹匪後為蕭慶高所擒。」。民國《西鄉縣志》
5.  『賈敬修字熙齋，卒後封中憲大夫。生時，母夢人以三品誥封送之，故乳名三品。幼有大志，以郡首入邑庠，時發逆蹂躪半東南各行省，捻匪復起於魯，川匪又擾於蜀。中憲公慨然曰：「四方多故，大丈夫讀書當為世用，顧斤斤以科第博功名耶！」乃遵例報捐知縣，簽分陝西。去時生子方二歲，呱呱在抱，置而弗子。至陝署洋縣，川匪四擾，迄不得安。漢中被圍急，上憲以中憲公在洋立團募勇，御匪有方，乃檄委剿漢中賊。中憲公率團勇突圍。入即代理南鄭。登陴巡守，昕夕不遑。越月糧垂盡，援軍不至，中憲公以孤城困守，危在旦夕，上告。上憲惜其才，檄令縋城促援兵，未及返，城陷。克復後，敘功，補鄠縣。未接篆，而神木陷，而無敢往者。復奉委署神木。將之任，謂其配恭人曰：「近數年汝母子隨我出沒賊中，屢瀕於危。我既以身許國，不遑他顧。汝其善視吾子，奉宗祠焉，勿以我為念。」恭人應曰：「諾。」即日治裝歸。中憲公至神木，方視事，而賊又至。居民之逃者未復，無可與守。而外無救援，死守亦難。乃集流亡、簡丁壯，直搗賊營。冀出其不意，滅此朝食，奈眾寡強弱不相敵，遂遇害。慘哉！身被亂刃，無完膚。鄉民收骸殮之。時同治七年十月二十七日也。經左爵帥具奏，照四品陣亡例議恤，加道銜，給雲騎尉世職。子春芳承襲。歸撫慓候補守備。卒，孫樹標襲。又承母老告近，歸河北鎮，以守備學習，送北洋大學，肄業期滿，發原標候補。』。民國《重修原武縣誌》
6.  「予陝西神木殉難知縣賈敬修祭葬世職加等」。《穆宗毅皇帝實錄》卷之二百七十一
7.  「賈敬修，河南懷慶原武人，以貢生官神木知縣，七月五日始蒞任神木，至正月破城后居民無幾，瘡痍滿目，極力撫卹，漸有生機，十月初四日𤞑賊大至，同寅僉以城不可守，約避於城外之西山，公曰：予守土之官，城存與存，城亡與亡，吾死於此地矣，請諸君各自為計，迨圍合，公立城上，諭賊曰：此城爾等前掠劫無遺，今空城耳，意欲何為。賊問以縣官為誰，曰：予是也。賊對：以奉五爺命，願得老爺親去面議不攻城殺也。慨然曰：若不殺我，百姓又何惜一身死乎。乃自縋下，賊擁上馬，行十餘里，至梁家園，賊置諸上座，反覆誘降，公知不免，㦸手大罵，始終不屈，賊怒殺之乃去，次日求得公屍於田間，矛攢搠傷至百餘處，嗚呼烈哉」。《神木鄉土志》卷三
8.  《續修陝西省通志稿》卷七十二名宦九16-17
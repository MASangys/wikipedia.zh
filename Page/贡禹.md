**贡禹**（），[西汉中期大臣](../Page/西汉.md "wikilink")。字**少翁**，[琅琊郡](https://zh.wikipedia.org/wiki/琅琊郡 "wikilink")（今[山东](https://zh.wikipedia.org/wiki/山东 "wikilink")[诸城](https://zh.wikipedia.org/wiki/诸城 "wikilink")）人。他在[漢宣帝時](https://zh.wikipedia.org/wiki/漢宣帝 "wikilink")，任諫大夫。他多次上书[汉元帝](../Page/汉元帝.md "wikilink")，针对朝廷腐败、贵族奢侈、郡县人民贫困，建议皇帝选贤任能、诛杀奸臣，重视节俭、减轻徭役。[初元五年](../Page/初元.md "wikilink")（前44年）六月，代[陳萬年为](https://zh.wikipedia.org/wiki/陳萬年 "wikilink")[御史大夫](../Page/御史大夫.md "wikilink")，十二月去世，[薛廣德繼任](https://zh.wikipedia.org/wiki/薛廣德 "wikilink")。

古者宮室有制，宮女不過九人，秣馬不過八匹；牆塗而不琱，木摩而不刻，車輿器物皆不文畫，苑囿不過數十里，與民共之；任賢使能，什一而稅，亡它賦斂繇戍之役，使民歲不過三日，千里之內自給，千里之外各置貢職而已。故天下家給人足，頌聲並作。

至高祖、孝文、孝景皇帝，循古節儉，宮女不過十餘，廄馬百餘匹。孝文皇帝衣綈履革，器亡琱文金銀之飾。後世爭為奢侈，轉轉益盛，臣下亦相放效，衣服履恊刀劍亂於主上，主上時臨朝入廟，眾人不能別異，甚非其宜。然非自知奢僭也，猶魯昭公曰：「吾何僭矣？」

今大夫僭諸侯，諸侯僭天子，天子過天道，其日久矣。承衰救亂，矯復古化，在於陛下。臣愚以為盡如太古難，宜少放古以自節焉。論語曰：「君子樂節禮樂。」方今宮室已定，亡可奈何矣，其餘盡可減損。故時齊三服官輸物不過十笥，方今齊三服官作工各數千人，一歲費數鉅萬。蜀廣漢主金銀器，歲各用五百萬。三工官官費五千萬，東西織室亦然。廄馬食粟將萬匹。臣禹嘗從之東宮，見賜杯案，盡文畫金銀飾，非當所以賜食臣下也。東宮之費亦不可勝計。天下之民所為大飢餓死者，是也。今民大飢而死，死又不葬，為犬豬所食。人至相食，而廄馬食粟，苦其大肥，氣盛怒至，乃日步作之。王者受命於天，為民父母，固當若此乎！天不見邪？武帝時，又多取好女至數千人，以填後宮。及棄天下，昭帝幼弱，霍光專事，不知禮正，妄多臧金錢財物，鳥獸魚鱉牛馬虎豹生禽，凡百九十物，盡瘞臧之，又皆以後宮女置於園陵，大失禮，逆天心，又未必稱武帝意也。昭帝晏駕，光復行之。至孝宣皇帝時，陛下烏有所言，群臣亦隨故事，甚可痛也！故使天下承化，取女皆大過度，諸侯妻妾或至數百人，豪富吏民畜歌者至數十人，是以內多怨女，外多曠夫。及眾庶葬埋，皆虛地上以實地下。其過自上生，皆在大臣循故事之罪也。

唯陛下深察古道，從其儉者，大減損乘輿服御器物，三分去二。子產多少有命，審察後宮，擇其賢者留二十人，餘悉歸之。及諸陵園女亡子者，宜悉遣。獨杜陵宮人數百，誠可哀憐也。廄馬可亡過數十匹。獨舍長安城南苑地以為田獵之囿，自城西南至山西至鄠皆復其田，以與貧民。方今天下飢饉，可亡大自損減以救之，稱天意乎？天生聖人，蓋為萬民，非獨使自娛樂而已也。故《詩》曰：「天難諶斯，不易惟王；」「上帝臨女，毋貳爾心。」「當仁不讓」，獨可以聖心參諸天地，揆之往古，不可與臣下議也。若其阿意順指，隨君上下，臣禹不勝拳拳，不敢不盡愚心。

頃之，禹上書曰：「臣禹年老貧窮，家訾不滿萬錢，妻子㐄豆不贍，裋褐不完。有田百三十畝，陛下過意徵臣，臣賣田百畝以供車馬。至，拜為諫大夫，秩八百石，奉錢月九千二百。廩食太官，又蒙賞賜四時雜繒綿絮衣服酒肉諸果物，德厚甚深。疾病侍醫臨治，賴陛下神靈，不死而活。又拜為光祿大夫，秩二千石，奉錢月萬二千。祿賜愈多，家日以益富，身日以益尊，誠非屮茅愚臣所當蒙也。伏自念終亡以報厚恩，日夜慚愧而已。臣禹犬馬之齒八十一，血氣衰竭，耳目不聰明，非復能有補益，所謂素餐尸祿洿朝之臣也。自痛去家三千里，凡有一子，年十二，非有在家為臣具棺槨者也。誠恐一旦蹎仆氣竭，不復自還，洿席薦於宮室，骸骨棄捐，孤魂不歸。不勝私願，願乞骸骨，及身生歸鄉里，死亡所恨。」

天子報曰：「朕以生有伯夷之廉，史魚之直，守經據古，不阿當世，孳孳於民，俗之所寡，故親近生，幾參國政。今未得久聞生之奇論也，而云欲退，意豈有所恨與？將在位者與生殊乎？往者嘗令金敞語生，欲及生時祿生之子，既已諭矣，今復云子少。夫以王命辨護生家，雖百子何以加？傳曰亡懷土，何必思故鄉！生其強飯慎疾以自輔。」

## 传记文献

  - 《[汉书](../Page/汉书.md "wikilink")》卷七十二·王贡两龚鲍传第四十二

[Category:西漢刺史](https://zh.wikipedia.org/wiki/Category:西漢刺史 "wikilink")
[Category:西漢縣令](https://zh.wikipedia.org/wiki/Category:西漢縣令 "wikilink")
[Category:西漢諫大夫](https://zh.wikipedia.org/wiki/Category:西漢諫大夫 "wikilink")
[Category:西漢光祿大夫](https://zh.wikipedia.org/wiki/Category:西漢光祿大夫 "wikilink")
[Category:西漢長信少府](https://zh.wikipedia.org/wiki/Category:西漢長信少府 "wikilink")
[Category:西漢御史大夫](https://zh.wikipedia.org/wiki/Category:西漢御史大夫 "wikilink")
[Category:诸城人](https://zh.wikipedia.org/wiki/Category:诸城人 "wikilink")
[Category:貢姓](https://zh.wikipedia.org/wiki/Category:貢姓 "wikilink")
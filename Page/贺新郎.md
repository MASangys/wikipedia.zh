> 本文内容由[贺新郎](https://zh.wikipedia.org/wiki/贺新郎)转换而来。


**贺新郎**，[词牌](../Page/词牌.md "wikilink")名。亦称《**金缕曲**》。双调，一百十六字。前後闕各十句、六仄韻。

## 異名

[葉夢得](../Page/葉夢得.md "wikilink")詞，有“唱金縷”句，故又名《金縷歌》、《金縷曲》、《金縷詞》；[蘇軾詞](https://zh.wikipedia.org/wiki/蘇軾 "wikilink")，有“乳燕飛華屋”句，故又名《乳燕飛》，又有“晚涼新浴”句，故又名《賀新涼》，又有“風敲竹”句，故又名《風敲竹》；[張輯詞](https://zh.wikipedia.org/wiki/張輯 "wikilink")，有“把貂裘換酒長安市”句，故又名《貂裘換酒》。

## 词牌格式

## 例词

**[辛弃疾](https://zh.wikipedia.org/wiki/辛弃疾 "wikilink")** 同父见和再用韵答之

老大那堪说，似而今、元龙臭味，孟公瓜葛。我病君来高歌饮，惊散楼头飞雪。笑富贵、千钧如发。硬语盘空谁来听？记当年、只有西窗月。重进酒，换鸣瑟。

事无两样人心别。问渠侬：神州毕竟，几番离合？汗血盐车无人顾，千里空收骏骨。正目断、关河路绝。我最怜君中宵舞，道男儿到死心如铁。看试手，补天裂。

**[辛弃疾](https://zh.wikipedia.org/wiki/辛弃疾 "wikilink")**

甚矣吾衰矣。恨平生、交游零落，只今余几！白发空垂三千丈，一笑人间万事。问何物、能令公喜？我见青山多妩媚，料青山、见我应如是。情与貌，略相似。

一尊搔首东窗里。想渊明、停云诗就，此时风味。江左沉酣求名者，岂识浊醪妙理。回首叫、云飞风起。不恨古人吾不见，恨古人、不见吾狂耳。知我者，二三子。

**[刘克庄](../Page/刘克庄.md "wikilink")**

北望神州路。试平章、这场公事，怎生分付。记得太行山百万，曾入宗爷驾驭。今把作、握蛇骑虎。君去京东豪杰喜，想投戈、下拜真吾父。谈笑裡，定齐鲁。

两淮萧瑟惟狐兔。问当年、祖生去後，有人来否。多少新亭挥泪客，谁梦中原块土。算事业、须由人做。应笑书生心胆怯，向车中、闭置如新妇。空目送，塞鸿去。

**[張元幹](../Page/張元幹.md "wikilink")** 送胡邦衡待制赴新州

夢繞神州路，悵秋風、連營畫角，故宮離黍。底事崑崙傾砥柱，九地黃流亂注，聚萬落千村狐兔。天意從來高難問，況人情老易悲難訴。更南浦，送君去。

涼生岸柳催殘暑。耿斜河、疏星淡月，斷雲微度。萬里江山知何處？回首對床夜語。雁不到、書成誰與？目盡青天懷今古，肯兒曹恩怨相爾汝！舉大白，聽金縷。

**[顧貞觀](../Page/顧貞觀.md "wikilink")** 寄吳漢槎寧古塔，以詞代書。丙辰冬，寓京師千佛寺，冰雪中作

季子平安否？便歸來，平生萬事，哪堪迴首？行路悠悠誰慰藉，母老家貧子幼。記不起，從前杯酒，魑魅搏人應見慣，總輸他，覆雨翻雲手。冰與雪，周旋久。

淚痕莫滴牛衣透，數天涯，依然骨肉，幾家能夠。比似紅顏多命薄，更不如今還有。隻絕塞，苦寒難受。廿載包胥承一諾，盼烏頭馬角終相救。置此札，君懷袖。

我亦飄零久。十年來，深恩負盡，死生師友。宿昔齊名非忝竊，試看杜陵消瘦。曾不減，夜郎僝僽。薄命長辭知己別，問人生，到此淒涼否？千萬恨，為君剖。

兄生辛未我丁丑，共些時，冰霜摧折，早衰蒲柳。詞賦從今須少作，留取心魂相守。但願得，河清人壽。歸日急翻行戍稿，把空名料理傳身後。言不盡，觀頓首。

**[毛澤東](https://zh.wikipedia.org/wiki/毛澤東 "wikilink")** 別友

揮手從茲去。更那堪淒然相向，苦情重訴。眼角眉梢都似恨，熱淚欲零還住。知誤會前番書語。過眼滔滔雲共霧，算人間知己吾和汝。人有病，天知否？

今朝霜重東門路，照橫塘半天殘月，淒清如許。汽笛一聲腸已斷，從此天涯孤旅。憑割斷愁絲恨縷。要似昆侖崩絕壁，又恰像台風掃寰宇。重比翼，和雲翥。

[Category:词牌](https://zh.wikipedia.org/wiki/Category:词牌 "wikilink")
**辛自修**（），字子吉，又字子言，號慎軒，河南襄城人。明朝政治人物、进士出身。

三国魏侍中[辛毗之后](../Page/辛毗.md "wikilink")，嘉靖二十八年（1549年），河南乡试中舉，嘉靖三十五年（1556年），中进士。授海宁知县。擢拔为吏科给事中\[1\]。巡視京營時\[2\]，發現典營務鎮遠侯[顧寰沉缅声色](../Page/顧寰.md "wikilink")，協理僉都御史[李燧怠職](../Page/李燧.md "wikilink")，彈劾两人。擢拔為礼科都给事中。隆庆元年，担任太仆寺少卿\[3\]。万历六年，担任光禄寺卿\[4\]。万历九年（1581年）六月，時任保定巡抚\[5\]，奏参祁州知州[李际观謊報税粮一千八百余石](../Page/李际观.md "wikilink")。万历十年，担任大理寺卿\[6\]。万历十一年，担任[兵部右侍郎](../Page/兵部右侍郎.md "wikilink")\[7\]。万历十五年，官左都御史\[8\]，當時[海瑞為右都御史](../Page/海瑞.md "wikilink")。不久辭官。卒赠[太子太保](../Page/太子太保.md "wikilink")，谥肃敏\[9\]。

## 參考書目

{{-}}

[Category:明朝海寧縣知縣](https://zh.wikipedia.org/wiki/Category:明朝海寧縣知縣 "wikilink")
[Category:明朝給事中](https://zh.wikipedia.org/wiki/Category:明朝給事中 "wikilink")
[Category:明朝左都御史](https://zh.wikipedia.org/wiki/Category:明朝左都御史 "wikilink")
[Category:明朝工部尚书](https://zh.wikipedia.org/wiki/Category:明朝工部尚书 "wikilink")
[Category:辛姓](https://zh.wikipedia.org/wiki/Category:辛姓 "wikilink")
[Category:嘉靖二十八年己酉科舉人](https://zh.wikipedia.org/wiki/Category:嘉靖二十八年己酉科舉人 "wikilink")
[Category:諡肅敏](https://zh.wikipedia.org/wiki/Category:諡肅敏 "wikilink")

1.  明實錄：世宗實錄 ,543卷 ,8779
2.  明實錄：世宗實錄 ,531卷 ,8655
3.  明實錄：穆宗實錄 ,4卷 ,118
4.  明實錄；神宗實錄 ,105卷 ,2040
5.  明實錄；神宗實錄 ,105卷 ,2040
6.  明實錄；神宗實錄 ,121卷 ,2254
7.  明實錄；神宗實錄 ,133卷 ,2470
8.  明實錄；神宗實錄 ,176卷 ,3236
9.  《明史》（卷220）：辛自修
    ，字子吉，襄城人。嘉靖三十五年進士。除海寧知縣。擢吏科給事中。奏言：「吏部銓注，遴才要矣，量地尤急。邇京府屬吏以大計去者十之五，豈畿輦下獨多不肖哉？地艱而事猥也。請量地劇易以除官，量事繁簡以注考。」吏部善其言，請令撫按舉劾如自修議。巡視京營，劾典營務鎮遠侯顧寰、協理僉都御史李燧，請戒寰罷燧。從之。歷遷禮科都給事中。誠意伯劉世延不法，自修極論其奸。詔革任禁錮。隆慶元年，給事中胡應嘉言事斥，自修疏救。未幾，論奪尚書顧可學、徐可成，侍郎朱隆禧、郭文英贈諡；以可成由黃冠，文英由工匠，可學、隆禧俱以方藥進也。擢太僕少卿，引疾歸。萬曆六年起應天府丞，再遷光祿卿。以右僉都御史巡撫保定六府。奏減均徭里甲銀六萬兩，增築雄、任丘二縣堤，以禦滹沱水患。每歲防秋，巡撫移駐易州，徵所部供費，防秋已罷，徵如故，自修奏已之。入歷大理卿，兵部左、右侍郎，擢南京右都御史。御史沈汝梁者，巡視下江，用餽遺為名，盡括所部贖鍰，自修劾奏之。帝方欲懲貪吏，乃命逮治汝梁，而召自修為左都御史。十五年大計京官，政府欲庇私人，去異己。吏部尚書楊巍承意指惟謹，自修患之，先期上奏，請勿以愛憎為喜怒，排抑孤立之人。帝善其言，而政府不悅。有貪競者十餘輩，皆政府所厚，自修欲去之。給事中陳與郊自度不免，遂言憲臣將以一眚棄人，一舉空國。於是自修所欲斥者悉獲免。已而御史張鳴岡等拾遺，首工部尚書何起鳴。起鳴故以督工與中官張誠厚，而雅不善自修，遂訐自修挾讐主使。與郊及給事中吳之佳助之。御史高維崧、趙卿、張鳴岡、左之宜不平，劾起鳴飾非詭辨。帝先入張誠言，頗疑自修。得疏益不悅，曰：「朝廷每用一人，言官輒紛紛排擊。今起鳴去，爾等舉堪此任者。」維崧等具疏引罪，無他舉。帝怒，悉出之外。給事中張養蒙申救，亦奪俸。刑部主事王德新復疏爭，語侵嬖倖。帝下之詔獄，酷刑究主者。無所承，乃削其籍。自修不自安，亟引疾歸。自修之進也，非執政意，故不為所容。久之，起南京刑部尚書。復以工部尚書召。未上，卒。贈太子太保，諡肅敏。德新，安福人，後起官至光祿丞。
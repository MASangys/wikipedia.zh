> 本文内容由[邓贤 \(明朝宦官\)](https://zh.wikipedia.org/wiki/邓贤_\(明朝宦官\))转换而来。


**邓贤**（），字**彦良**，[广东](https://zh.wikipedia.org/wiki/广东 "wikilink")[肇庆府](../Page/肇庆府.md "wikilink")[阳江县人](https://zh.wikipedia.org/wiki/阳江县 "wikilink")，[弘治](../Page/弘治.md "wikilink")時[御马监](../Page/御马监.md "wikilink")太监。

## 生平

景泰四年，出生。

成化二年，进入内廷。

成化十年，赐牙牌。

成化十四年，赐帽。

成化十九年，升[兵仗局右副使](https://zh.wikipedia.org/wiki/兵仗局 "wikilink")。

成化二十一年，升佥押管事。

弘治二年，升[御马监](../Page/御马监.md "wikilink")左少监。

弘治三年，升[御马监](../Page/御马监.md "wikilink")太监。

弘治四年，赐[蟒衣](https://zh.wikipedia.org/wiki/蟒衣 "wikilink")。

弘治八年，赐[玉带](https://zh.wikipedia.org/wiki/玉带 "wikilink")。

弘治十七年，转[惜薪司](../Page/惜薪司.md "wikilink")佥押管事。

正德五年，为[神宫监](../Page/神宫监.md "wikilink")司香。

正德七年，去世。

## 墓志铭

明故神宫监太监邓公墓志铭：

文华殿旧直征仕郎、中书舍人、前乡贡进士、滇南杨缵撰。

征仕郎、中书舍人、直内阁、合肥马涉书。

征仕郎、中书舍人、直内阁、上虞陈瓒篆。

公讳贤，字彦良，其先广东肇庆府阳江县人，上世谱系远逸莫可考见。公生幼而聪敏，立志超卓。自成化丙戌进内庭，甲午赐牙牌，戊戌赐帽，癸卯升兵仗局右副使，乙巳升左本监佥押管事，弘治己酉转御马监，升左少监，明年升太监，又明年赐蟒衣，乙卯赐玉带，恩数稠垒，赏赉甚厚，而公操存愈谨。己未许内府乘马，以便出入。甲子转惜薪司佥押管事，正德庚午移陵神宫监司香。公自妙龄简入禁掖，历事三朝，始终一致。越壬申二月十二日，偶获一疾，卒。距其生景泰癸酉四月廿七日，得寿六十。讣闻于上，遣内官监段公祥董治丧仪，择卒之岁是月廿一日，公之犹子曰和軰，具服累然扶棺，葬于京城西宛平境翠微山之原。公之为人厚重，勤敏温纯笃实，虽祁寒酷暑，未尝竟日亵服，温言煦色，人亦乐亲之。是其生不徒荣，其没不可使泯，而不白于世也。

复系铭曰：广山维崇，公秀所生。自入内禁，宠遇日隆。蟒衣玉带，特赐华躬。既宠既贵，不侈不矜。行藏古拙，节俭平生。翠微之原，风气攸钟。我铭藏幽，百千万春。

## 参考文献

  - 《明故神宫监太监邓公墓志铭》

[D](https://zh.wikipedia.org/wiki/分类:明朝宦官 "wikilink")

[Category:神宫监](https://zh.wikipedia.org/wiki/Category:神宫监 "wikilink")
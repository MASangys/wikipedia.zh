**郭興**（），一名**子興**\[1\]，[濠州](https://zh.wikipedia.org/wiki/濠州 "wikilink")（现[安徽](https://zh.wikipedia.org/wiki/安徽 "wikilink")[凤阳](https://zh.wikipedia.org/wiki/凤阳 "wikilink")）人，其弟为武定侯[郭英](../Page/郭英.md "wikilink")，妹为[郭宁妃](https://zh.wikipedia.org/wiki/郭宁妃_\(明太祖\) "wikilink")。

## 生平

当时[朱元璋](../Page/朱元璋.md "wikilink")在[甥館](https://zh.wikipedia.org/wiki/甥館 "wikilink")<ref>甥館，为女

1.  [刘三吾](https://zh.wikipedia.org/wiki/刘三吾 "wikilink")《敕赠开国辅运推诚宣力武臣荣禄大夫柱国同知大都督府事巩昌侯追封陕国公谥宣武郭公神道碑》：“洪武二十年冬十有一月己亥，皇上御奉天门，工部侍郎臣秦逵奏故巩昌侯墓道之碑已具，宜得文及时镵之。有旨翰林学士院制文。臣三吾职在词垣，不敢以才学谫浅为辞，谨按其世系、功勲、年爵、次第而铭之。臣闻天兴圣代大有为之君，必笃生瑰伟英勇之将与之会遇，以辅成其大业。虽人也实天也，当元季王政不纲，在所裂裳为旗，荷梃为兵，草野自雄，罔所适主。时则今上皇帝龙兴鳯阳，天人合应。有若中山、开平两公，杰出其间。是固功无与俪矣。其知所趋向、先后、疏附。厥有功迹若巩昌侯臣郭子兴者，亦岂偶然哉。子兴世鳯阳人，拳勇有膂力，善骑射，自癸巳岁起兵，首隶元帅郭某麾下。即知所适主，明年得滁州又明年得和州，亦既从龙济江，若采石，若太平，若溧阳，溧水，所向崩角，义勇之声日以暴矣。丙申三月随大军进抜台城，先登，授管军总管。继升统军元帅。攻围常州身犯矢石，昼夜不解衣甲，为生虮虱。九阅月城始下，被赏优渥。载调克宣州、江阴、宜兴、婺州、安庆、衢州，势剧破竹。壬寅分兵之江西南昌，得其全城。癸卯八月进克鄱阳，彭蠡之战，海艘骈进，戒严所部，人百其勇。陈友谅计蹙，中流矢死。人知天命有归矣。甲辰春，侍上亲征湖广武昌，洒血驰战，多所斩获用。屡功擢鹰扬卫指挥使，简在上心。俾从中山王抜庐州，抜安丰，率先陷阵。大败姑苏张士诚，为之夺气。其平襄阳，下衡州，定澧州、辰州。转而蹂高邮，踣淮安，截抜浙西湖州，坐困姑苏，往往褁疮力战。中山王以公之勇，功闻升镇国上将军、大都督府佥事。呉二年正月改洪武元年，上即位，有事关陕。命领其军进讨中原，扼守潼关三年。献一迹不敢南移。戍巩昌，招摩逋残，严戢部曲。西戎、羌夷两境帖然。进封巩昌侯。方倚之永镇西陲，而溘先朝露，薨于家矣。上为之震，悼辍朝三日，赙赠有加，追封陕国公，谥宣武，以洪武十七年冬十有二月日葬聚宝山之原。曽祖考某，赠镇国上将军、佥大都督府事、护国，追封光山县子，妣某氏，从封光山县子夫人。祖考某，赠骠骑将军、都指挥使，追封汾阳伯。妣赵氏，从封汾阳伯夫人。考某，赠荣禄大夫、同知大都督府事、柱国，追封巩昌侯。妣单氏，从封巩昌侯夫人。配汪氏，封巩昌侯夫人。皆由公贵。貤恩子男四人，长景仪，卒于五阃。次振，次宗，次官僧。公生以某年某月某日，薨以某年某月某日，寿五十有四。惟公自开国以来，从龙上下，尽瘁所事。所至以英勇闻，是故攻无不克，战无不胜。视转万里之逺，历岁之久，若堂奥之朝夕焉。虽锋矢交集，饥渴不时，咸不避恤，必荡殱渠凶，归报终事乃已。其依日月之光，仗雷霆之威，以恢拓疆宇，勒勋西埀者亦人杰也。哉词臣扬厉为职，是宜有铭词曰：　　圣皇受命龙兴鳯阳，戡定祸乱，经略封疆。笃生武臣，先后相望。维陕国公，实生帝乡，沈鸷其勇，鐡石其刚，乘风云会，依日月光。旌麾所指，敌摧锋芒。底定东南，载戢戎羌。万里之逺，如在室堂。生前封侯，式是巩昌。身后封公，亦此西方。聚宝之原，不食之冈。佳城郁郁，公所固藏。词臣载笔，徳音靡忘。子孙善保、奕世流芳。”
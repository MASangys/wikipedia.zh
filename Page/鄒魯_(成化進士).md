> 本文内容由[鄒魯 \(成化進士\)](https://zh.wikipedia.org/wiki/鄒魯_\(成化進士\))转换而来。


**鄒魯**（），字**公輔**，[直隸](https://zh.wikipedia.org/wiki/北直隸 "wikilink")[當塗縣人](https://zh.wikipedia.org/wiki/當塗縣 "wikilink")，[明朝](../Page/明朝.md "wikilink")政治人物。同進士出身。

## 生平

早年出身府學生，中式應天府鄉試第九十名舉人。[成化](../Page/成化.md "wikilink")十一年（1475年），登乙未科[進士](https://zh.wikipedia.org/wiki/進士 "wikilink")。歷官[監察御史](../Page/監察御史.md "wikilink")。坐罪貶寧羌衛經歷。弘治九年（1496年），遷浙江[蕭山縣知縣](https://zh.wikipedia.org/wiki/蕭山縣 "wikilink")\[1\]。為官貪暴，任內大興土木，搜刮民財。因與鄉紳[何舜賓](../Page/何舜賓.md "wikilink")結仇，設計將其殺害。

數年後，鄒魯升任[山西按察司僉事](https://zh.wikipedia.org/wiki/山西 "wikilink")，尚未前往就職，被舜賓之子和競報仇致殘，其害人之事敗露，下獄論罪\[2\]。

## 家族

曾祖父[鄒敏](https://zh.wikipedia.org/wiki/鄒敏 "wikilink")，曾任國子生。祖父[鄒壽](https://zh.wikipedia.org/wiki/鄒壽 "wikilink")。父[鄒謙](https://zh.wikipedia.org/wiki/鄒謙 "wikilink")，曾任教諭\[3\]。

## 参考

{{-}}

[Category:明朝蕭山縣知縣](https://zh.wikipedia.org/wiki/Category:明朝蕭山縣知縣 "wikilink") [Category:當塗人](https://zh.wikipedia.org/wiki/Category:當塗人 "wikilink") [Category:明朝監察御史](https://zh.wikipedia.org/wiki/Category:明朝監察御史 "wikilink")

1.  黃鈺《蕭山縣志·卷二十·職官》：舊志-{于}-令後鄒魯當塗人弘治九年任貪暴狡悍計殺何舜賓事詳明史不便與諸令並列。
2.  《大明孝宗敬皇帝實錄·卷之一百七十一》：弘治十四年二月癸巳 初，監察御史鄒魯坐罪貶寧羌衛經歷，稍遷蕭山知縣。性貪暴狡悍，遇事風生無所顧忌。自為御史時，人皆側目。在蕭山，一切以擊搏為治，大興營繕，多所侵魚科率數倍常歲，而掊克無已少弗辦，即擊榜之，多死者。鄉民供役縣中，歲滿多至破家，一縣不勝其毒。然懾其威嚴，無敢言者。邑人何舜賓，嘗為監察御史，坐事廣西慶遠衛充軍，後赦歸為民。鄉里有訟事，舜賓輙與謀，數招權取賂持吏，短長縱橫。縣中前為令者皆憚焉。魯至，輙抑之，舜賓不得逞，乃求魯陰事與人言，又毀魯於是。兩人互相猜忌，待釁而發。先是，舜賓以湘湖為富民私占，嗾里老發其事，又白縣奏核之，怨家因奏舜賓充軍潛逃，冒名冠帶，俱下所司治問。魯念舜賓終害己，因欲解舜賓遠去，乃隱其遇赦文牒，詭白舜賓赦歸無驗，宜行原衛查理所司不可駁回。會丁憂訓導童顯章者，舜賓門人，嘗知魯陰事，魯銜之，陷以他罪論絞。獄上，憲司疑之，更下部覆治。道經舜賓家，顯章入謀焉。魯聞之，遂發里老隸役數十人，圍其家曰：「舜賓篡取重囚！」因毀門而入，捕顯章並舜賓送獄，又大索舜賓家貲，盡償前所嘗取賂者，遂治其前事，不請白而解赴慶遠。魯欲必置之死，複密召胡紀輩十二人，諭意追及於衢州，屏其服食侵辱之。至餘千宿昌國寺，紀等夜以濕衣閉其口而壓之，舜賓恚曰：枉生七十二歲！遂死。紀等乃令解人白縣相視給帖而還，魯又欲捕舜賓妻及其子競，皆棄家逃匿蘇州。久之，魯升山西按察司僉事。競乃潛歸，圖複讎。會魯出，競密雇舟江上，與親黨數十人伏道旁，魯過競袖鐵尺執而擊之，傷魯兩目，盡拔其發，反接曳登舟相與更弱之。競乃與魯連紲赴浙江按察司訟之。時鎮巡諸司聞變，咸驚愕莫知所為。但令守巡官會問，競、魯各執詞不服，審者不能決。魯尋逃歸太平府，競乃走闕下訟冤，並告魯不法事。命郎中李時、給事中李舉往，會巡按監察御史鄧璋治之。時勘官多為魯蔽者，而故紀等亦恐罪重，共隱其實，乃擬魯故屏人服食至死律，競比部民毆本屬知縣篤疾，律俱絞。餘所逮數百人論罪有差。競母朱氏複擊登聞鼓奏訴，而魯圖免死，亦令人訟其枉。於是複命大理寺右寺正曹廉會巡按監察御史陳銓覆勘之。時解人任觀等，既久系，又度終不能隱，始吐實，並山舜賓將死所與競書，遂窮治其事，乃改擬魯造意殺人律斬，競毆傷五品以上官加凡人二等徒三年。胡紀、田敏論絞，其助魯為惡及競親黨，當充軍人者十人，擺站者六人，贖徒杖及枷號者五十人，餘所逮尚二百餘人，准徒贖杖有差。廉等具獄以請，並劾舉等及參政林符副使呂璋、參議吳紀、僉事范鏞、知府伍符審勘不詳之罪，下刑部覆奏。上以前後擬罪不同，複命三法司詳議以聞。於是刑部尚書閔圭等議以後所議魯罪與前略同，情法允當，所擬競罪比前太輕，宜坐聚眾持凶器傷人徒以上例，發邊衛充軍。舉等固失詳審，而廉等亦失於查例，俱宜有罪。但魯已成篤疾，競為父報讎，律意有在均，俟上裁。得旨：魯、競准擬符等及舉廉等俱宥之，仍罰俸兩月。其後，魯竟以赦得免死，而競亦得釋歸。
3.  《天一阁藏明代科举录选刊·登科录》（《成化十一年进士登科录》）
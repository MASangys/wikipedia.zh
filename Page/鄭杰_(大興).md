**鄭-{杰}-**，字繼三，[江蘇省](https://zh.wikipedia.org/wiki/江蘇省 "wikilink")[泰縣人](https://zh.wikipedia.org/wiki/泰縣 "wikilink")，順天大興籍，光緒二十九年癸卯任[四川](https://zh.wikipedia.org/wiki/四川 "wikilink")[鄰水縣知縣](https://zh.wikipedia.org/wiki/鄰水縣 "wikilink")，興學辦賑。大有政績。光緒三十三年丁未内陞[陸軍部主事](https://zh.wikipedia.org/wiki/陸軍部 "wikilink")\[1\]。以時事日非。謝病歸。民國元年縣民政長李嶽衡聘為縂務科長。二年卒\[2\]\[3\]。

## 註釋

[Category:清朝鄰水縣知縣](https://zh.wikipedia.org/wiki/Category:清朝鄰水縣知縣 "wikilink")
[Category:清朝陸軍部主事](https://zh.wikipedia.org/wiki/Category:清朝陸軍部主事 "wikilink")
[Category:泰縣人](https://zh.wikipedia.org/wiki/Category:泰縣人 "wikilink")

1.  「又奏鄰水令鄭杰捐升開缺片」。《政治官報》第401號
2.  『-{鄭杰。字繼三。同治十年由順天大興籍附生。納貢。應八旗官學教習試。補鑲藍族漢軍教習。俸滿以教諭註選。在京襄辦海運及賬務。俱以幹練称。光緒甲午甘肅寧夏鎮縂兵牛師韓率十營扼守山海關。調杰充全軍營務處。乙未隨牛鎮西勦囬匪。安定一戰殺賊千計。隆平一戰殺賊百計。賊鋒大挫。是年十月牛鎮勦匪大峽口。杰親督砲隊帶砲四尊馳援。擊敵賊眾。獲馬数十匹。軍械無算。乘勝隨牛鎮率全軍直抵平戌驛。遂觧甘肅提督李培榮之圍。榮被困六閱月。見杰喜愧交集。𣸪隨大軍攻拔西寧。囬匪遂平。十二月選南宮縣教諭。以平囬功。保知縣。庚子拳匪之役。南宮知縣某欲迎匪入城。杰力拒並協辦城防。他邑多因教案株連受害。南宫獨無恙。越二年廣宗縣民景廷賓謀變。並勾結鉅鹿新河等縣鄊團為負隅計。南宮為鄰邑。宫民震驚。杰奉道鎮檄招安各縣鄊團。率弁兵十餘人路经咸縣某村。鄊團執械圍之。弁兵驚散。杰面無懼色。呼其首領曰。我南宫縣教諭鄭某也。爾等欲殺我乎。語甫畢。内一人曰鄭教諭好官也。團眾和之爭釋械。杰因責以大義。皆唯唯聼命。乃上書直隸縂督𡊮世凱。通飭豁免各縣濫捐銀十餘萬両。各縣鄊團遂効順不附逆。癸卯陞授四川鄰水縣知縣。在任三載。興學辦賑。政蹟大著。丁未内陞陸軍部主事。杰以時事日非。謝病歸。民國元年縣民政長李嶽衡聘為縂務科長。二年卒。}-』。\[民國\]《泰縣志稿》卷之二十七
3.  『鄭杰。順天大興附貢。光緒二十九年任』。光緒卅三年《鄰水縣續修誌》
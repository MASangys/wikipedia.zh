**鄭洛書**（），字**啟範**，號**思齋**，[福建](https://zh.wikipedia.org/wiki/福建 "wikilink")[莆田縣](../Page/莆田縣.md "wikilink")人。[明朝](../Page/明朝.md "wikilink")官員。

## 生平

鄭洛書爲[正德十二年](https://zh.wikipedia.org/wiki/正德_\(明\) "wikilink")（1517年）丁丑科三甲進士，正德十五年（1520年）授[上海縣知縣](https://zh.wikipedia.org/wiki/上海縣 "wikilink")。任內平訴訟，揭命案，興文教，修邑志，政績卓著。[嘉靖](../Page/嘉靖.md "wikilink")四年（1525年）拜[監察御史](../Page/監察御史.md "wikilink")。出巡南畿学政，道闻丧归。恰逢朝廷命科道官员互纠，被弹劾落职。不久卒於家，年僅三十九歲。\[1\]《[明史](../Page/明史.md "wikilink")》有傳。\[2\]

## 著作

修嘉靖《上海縣志》八卷。有《思斋文集》一卷。

曾与同榜进士、华亭知县[聂豹作戏对](https://zh.wikipedia.org/wiki/聂豹 "wikilink")：

## 註釋

## 參考書目

  - [張廷玉等](https://zh.wikipedia.org/wiki/張廷玉 "wikilink")，《[明史](../Page/明史.md "wikilink")》，[中華書局點校本](https://zh.wikipedia.org/wiki/中華書局 "wikilink")
  - （[中國國家圖書館藏](https://zh.wikipedia.org/wiki/中國國家圖書館 "wikilink")）应宝时、[俞樾](../Page/俞樾.md "wikilink")、[方宗诚](https://zh.wikipedia.org/wiki/方宗诚 "wikilink")，《同治上海縣志》，清同治十年（1871年）吳門臬署 刻本

## 外部連結

  - [明代监察御史郑洛书](https://web.archive.org/web/20160304105823/http://www.fjsen.com/misc/2008-12/04/content_616234.htm) 湄洲日报

{{-}}

[Category:明朝上海縣知縣](https://zh.wikipedia.org/wiki/Category:明朝上海縣知縣 "wikilink") [Category:明朝監察御史](https://zh.wikipedia.org/wiki/Category:明朝監察御史 "wikilink") [Category:莆田人](https://zh.wikipedia.org/wiki/Category:莆田人 "wikilink") [Category:鄭姓](https://zh.wikipedia.org/wiki/Category:鄭姓 "wikilink")

1.  《同治上海縣志·卷十四·名宦》頁十七～八：鄭洛書，字啟範，福建莆田人。正德十二年進士。十五年除授邑知縣。慈惠明敏，不阿上官，訴聽自息，有不息者，召折之，以理平情而退。尤善摘發，嘗謁府，還見水次石磨欹壓屍，密遣人偵，村民家失其牡，取合無異，訊服其辜；又舟行見焚屍道左者，察其色若恐，詰之，曰：“吾嫂也”，不數日，有以母亡不歸告者，洛書逮前焚屍者鞫之，其人故無嫂，發其金具在。日昃公餘，嘗進諸生講論經史，評騭文藝，以其暇品節婚喪之禮，著爲令式，又建社學九十六區，每出屏騶從，傾聽蒙童讀書聲，有訛字，即令改正。試其穎敏者獎賞之。準常平法建倉，積穀備賑，論次鄉賢名宦，營葺社稷壇墠，更修邑志，百廢具舉。士民翕然稱之。嘗念賦法久弊，議均田，爲三則奏上，未果行。後巡撫林潤定爲三鄉，本洛書議也。嘉靖四年，徵拜監察御史，嘗拯費宏，薦王守仁、羅欽順，爲時所稱。轉給事中，遭劾罷歸，踰年卒，年才三十有九。後倭亂陷興化，洛書子開來奔，邑人朱察卿、顧定芳買田百畝贍之。表曰：鄭賢侯田歲一，至收其入焉。明史有傳。唐錦爲之記。祀名宦。後洛書，爲令以惠政聞者，張秉壺、孫渭均莆田人。秉壺，字國鎮，嘉靖十七年進士。後遷給事中去。渭，字應清，嘉靖二十年進士，歷官副使。均能決訟獄，興學校，劑賦役之平。亦見唐錦記云。
2.  《明史·列傳九十四》：郑洛书，字启范，莆田人。弱冠登进士，授上海知县，有善政。嘉靖四年召拜御史。张璁、桂萼以陈九川事讦费宏，洛书与同官郑气言：“九川事，人谓璁、萼与谋，固已得罪公论，而宏取与之际亦未明。夫朝廷有纪纲，大臣重进退，宏、璁、萼皆不可不去。宏不去，则有持禄保位之诮，璁、萼不去，亦冒蹊田夺牛之嫌。”诏责洛书妄言。
    帝赐尚书赵鉴、席书诗翰，洛书言：“陛下眷礼大臣，此虞廷赓歌之风也。愿推此心以念旧。如致仕大臣刘健、谢迁、林俊、孙交等，特降宸章，咨访时政，则圣德益宏。又推此心以赦过。如迁谪丰熙、刘济、余宽、王元正等，特垂仁恩，量与牵复，则圣度益广。”报闻。李福达狱起，帝将亲鞫之，洛书曰：“陛下操独断之威，使法官尽得罪，虽有张释之、于定国，不获抗辨于人主之前，何以使刑罚中！”帝怒，将罪之，杨一清力解而止。寻出视南畿学政，道闻丧归。
    十二年京察事竣，更命科道官互纠，洛书被劾落职。给事中饶秀为御史所劾，无所泄愤，复劾洛书及王重贤等九人贪污阘茸。重贤等皆降黜。时论骇之。洛书家居再逾岁卒，年三十九。子开，往依上海。上海人治田百亩资之。岁一至，收其入以归。
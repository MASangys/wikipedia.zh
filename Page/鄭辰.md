**鄭辰**（），字**文樞**，[浙江](../Page/浙江.md "wikilink")[衢州人](../Page/衢州.md "wikilink")。[明朝政治人物](../Page/明朝.md "wikilink")、[進士](../Page/進士.md "wikilink")。

[永樂四年](../Page/永乐_\(明朝\).md "wikilink")（1406年）丙戌科三甲第一百三十四名進士，授[監察御史](../Page/監察御史.md "wikilink")，屢次平反冤案\[1\]。后升[山西](../Page/山西.md "wikilink")[按察使](../Page/按察使.md "wikilink")，懲治貪官。[明英宗時](../Page/明英宗.md "wikilink")，升[兵部右侍郎](../Page/兵部右侍郎.md "wikilink")，后告老還鄉\[2\]。

## 参考文献

[Category:明朝監察御史](https://zh.wikipedia.org/wiki/Category:明朝監察御史 "wikilink")
[Category:明朝山西按察使](https://zh.wikipedia.org/wiki/Category:明朝山西按察使 "wikilink")
[Category:明朝兵部侍郎](https://zh.wikipedia.org/wiki/Category:明朝兵部侍郎 "wikilink")
[Category:衢州人](https://zh.wikipedia.org/wiki/Category:衢州人 "wikilink")

1.  《[明史](../Page/明史.md "wikilink")》（卷157）：“鄭辰，字文樞，浙江西安人。永樂四年進士，授監察御史。江西安福民告謀逆事，命辰往廉之，具得誣狀。福建番客殺人，復命辰往。止坐首惡，釋其餘。南京敕建報恩寺，役囚萬人。蜚語言役夫謗訕，恐有變，命辰往驗。無實，無一得罪者。谷庶人謀不軌，復命辰察之，盡得其蹤跡。帝語方賓曰：「是真國家耳目臣矣。」十六年超遷山西按察使，糾治貪濁不少貸。潞州盜起，有司以叛聞，詔發兵討捕。辰方以事朝京師，奏曰：「民苦徭役而已，請無發兵。」帝然之。還則屏騶從，親入山谷撫諭。盜皆感泣，復為良民。禮部侍郎蔚綬轉粟給山海軍，辰統山西民輦任。民勞，多逋耗，綬令即山海貸償之。辰曰：「山西民貧而悍，急之恐生變。不如緩之，使自通有無。」用其言，卒無逋者。丁內艱歸，軍民詣御史乞留。御史以聞，服闋還舊任。”
2.  《[明史](../Page/明史.md "wikilink")》（卷157）：“宣德三年召為南京工部右侍郎。初，兩京六部堂官缺，帝命廷臣推方面官堪內任者。蹇義等薦九人。獨辰及邵玘、傅啟讓，帝素知其名，即真授，餘試職而已。英宗即位，分遣大臣考察天下方面官。辰往四川、貴州、雲南，悉奏罷其不職者。雲南布政使周璟居妻喪，繼娶。辰劾其有傷風教，璟坐免。正統二年，奉命振南畿、河南饑。時河堤決，即命辰伺便修塞。或議自大名開渠，引諸水通衛河，利灌輸。辰言勞民不便，事遂寢。遷兵部左侍郎，與豐城侯李彬轉餉宣府、大同。鎮守都督譚廣撓令，劾之，事以辦。八年得風疾，告歸。明年卒。辰為人重義輕財。初登進士，產悉讓兄弟。在山西與同僚杜僉事有違言。杜卒，為治喪，資遣其妻子。”
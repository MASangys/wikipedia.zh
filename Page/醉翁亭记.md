《**醉翁亭记**》是一篇[北宋](../Page/北宋.md "wikilink")时代文学家和政治家[欧阳修](../Page/欧阳修.md "wikilink")（1007-1072）作于宋仁宗庆历六年（1046年），收录于《[欧阳文忠公集](https://zh.wikipedia.org/wiki/欧阳文忠公集 "wikilink")》，文章描述了欧阳修在滁州为官时修建的醉翁亭游玩一事，表达了作者对自然景物的游玩乐趣和滁州百姓平实生活的安然，文中的宴席是个局部重点描述。最后作者抒情与“醉翁之意不在酒，在乎山水之间也”的情怀，此句名言也在现今社会广泛流传和使用。

## 文人书法

醉翁亭记作为名篇，许多知名书法家也留下了书法墨迹。其中有苏轼及[文徵明](../Page/文徵明.md "wikilink")手书《醉翁亭记》。
[thumb手书](https://zh.wikipedia.org/wiki/file:苏轼醉翁亭记.jpg "wikilink")《醉翁亭记》\]\]

　　環滁皆山也。其西南諸峰，林壑尤美，望之蔚然而深秀者，琅琊也。山行六七里，漸聞水聲潺潺而瀉出於兩峰之間者，釀泉也。峰回路轉，有亭翼然臨於泉上者，醉翁亭也。作亭者誰？山之僧智仙也。名之者誰？太守自謂也。太守與客來飲於此，飲少輒醉，而年又最高，故自號曰醉翁也。醉翁之意不在酒，在乎山水之間也。山水之樂，得之心而寓之酒也。

　　若夫日出而林霏開，雲歸而巖穴暝，晦明變化者，山間之朝暮也。野芳發而幽香，佳木秀而繁陰，風霜高潔，水落而石出者，山間之四時也。朝而往，暮而歸，四時之景不同，而樂亦無窮也。

　　至於負者歌于途，行者休於樹，前者呼，後者應，傴僂提攜，往來而不絕者，滁人遊也。臨溪而漁，溪深而魚肥；釀泉爲酒，泉香而酒冽，山肴野蔌，雜然而前陳者，太守宴也。宴酣之樂，非絲非竹，射者中，弈者勝，觥籌交錯，起坐而喧嘩者，衆賓歡也。蒼顔白髮，頹然乎其間者，太守醉也。

　　已而夕陽在山，人影散亂，太守歸而賓客從也。樹林陰翳，鳴聲上下，遊人去而禽鳥樂也。然而禽鳥知山林之樂，而不知人之樂；人知從太守遊而樂，而不知太守之樂其樂也。醉能同其樂，醒能述以文者，太守也。太守謂誰？廬陵歐陽修也。

## 扩展变化

“醉翁之意不在酒，在乎山水之间也”在现在使用语境也有所变化，原文中只是表达了作者借酒表达自然之美的情，并无褒贬之分，而现今多表达了目的不在表面做的事情，而在于更深层的意思。

[Category:中国散文](https://zh.wikipedia.org/wiki/Category:中国散文 "wikilink")
[Category:宋朝文學](https://zh.wikipedia.org/wiki/Category:宋朝文學 "wikilink")
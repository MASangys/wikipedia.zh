**金忠**（），字尚義，[浙江承宣布政使司](https://zh.wikipedia.org/wiki/浙江承宣布政使司 "wikilink")[處州府](https://zh.wikipedia.org/wiki/處州府 "wikilink")[麗水縣](https://zh.wikipedia.org/wiki/麗水縣_\(處州\) "wikilink")（今[浙江省](../Page/浙江省.md "wikilink")[麗水市](https://zh.wikipedia.org/wiki/麗水市 "wikilink")）人，明朝政治人物，同進士出身。

## 家族

金忠出身官宦世家，為乾州知州[金善之曾孫](https://zh.wikipedia.org/wiki/金善之 "wikilink")，封文林郎監察御史[金叔度之孫](https://zh.wikipedia.org/wiki/金叔度 "wikilink")，雲南按察僉事[金愷之子](https://zh.wikipedia.org/wiki/金愷 "wikilink")，開封府知府[金尚德之弟](https://zh.wikipedia.org/wiki/金尚德 "wikilink")。

## 生平

金忠少年隨父宦遊[廣東](https://zh.wikipedia.org/wiki/廣東 "wikilink")，方就學便棄文從商，在蘇松一帶經營。年二十，見其兄金尚德舉進士，方才重新奮發就學，補[雲和縣學生](https://zh.wikipedia.org/wiki/雲和縣 "wikilink")。數年後，應貢選[國子監生](../Page/監生.md "wikilink")。天順六年（1462年）舉鄉試，天順八年（1464年）登進士，授南京監察御史。成化六年，改南京貴州道御史\[1\]。歷任雲南道監察御史、江西道監察御史、山東道監察御史。因執法太嚴，被誣告下獄，遣戍遼東，六年後卒。為官期間著有《甕天稿》三卷，在遼東有《東甌童子吟稿》三卷、《廣惠集方》一卷。\[2\]

## 参考文献

[Category:明朝監察御史](https://zh.wikipedia.org/wiki/Category:明朝監察御史 "wikilink")
[Category:丽水人](https://zh.wikipedia.org/wiki/Category:丽水人 "wikilink")
[Category:金姓](https://zh.wikipedia.org/wiki/Category:金姓 "wikilink")
[Category:天順六年壬午科舉人](https://zh.wikipedia.org/wiki/Category:天順六年壬午科舉人 "wikilink")

1.  [明實錄](https://zh.wikipedia.org/wiki/明實錄 "wikilink")：憲宗實錄 ,27卷
2.  《[國朝獻徵錄](https://zh.wikipedia.org/wiki/國朝獻徵錄 "wikilink")·南京貴州道監察御史麗水金公忠墓志銘（[李東陽](https://zh.wikipedia.org/wiki/李東陽 "wikilink")）》（卷66）：成化己亥閏十月七日，金君尚義卒于遼陽。君金姓，諱忠，字尚義，處州麗水人。乾州知州諱善之曾孫，封文林郎監察御史諱叔度之孫，雲南按察僉事致仕諱愷之子，今開封府知府致仕尚德之弟。少從按察公宦遊廣東，甫就學轍棄去商，販蘇松間。年二十，見其兄舉進士，復奮就學，補雲和縣學生。數年，應貢升國子生。天順壬午舉鄉薦，甲申登進士第。會修《英廟實錄》，奉詔往應天、太平、寧國、徽州諸府採錄事蹟。還，簡試御史事于南京。丙戌，拜貴州道御史。未上，聞按察公喪歸，又喪母高宜人，哀毀踰禮。庚寅服闋，上京師，即上疏陳三事，皆人不敢言者。復除南京。直星變，復具疏將上言愈切。開封君作《東甌童子篇》遺之乃止巡上江抵南康諸府，法尚嚴肅，沿江諸司各置紙牌籍兵剋期更相考覈俾，往來江上無虛日，盜不敢肆。監南京內帑諸衛倉及象馬諸草塲，吏卒轉相戒曰勿犯。金御史攝雲南、江西、山東三道事，劾大臣不任者一人。三載考績道得鼻衂，至南京移疾不視事，因圖為去計。會臺檄遣巡盜蘇松，諸郡君辭不往，都御史胡公敦勸之而行。人謂君法太重，執不變，有為君所按者，誣君事以奏，遂逮捕君。君聞命，以妻子屬其友陳御史直大曰：「吾不免矣！」自往就逮，入錦衣衛詔獄。獄成，特命戍遼東三萬衛。君談笑就道，意慨慷如也。時至遼，杜門謝客，有達官問所欲，君謝曰：「此正某平生所不敢為者。」居六年，病卒。時諸子皆不在側，家人以冠帶服君，君巳不能言，但搖首，至再易深衣，乃一頷而絕。年四十有八。君性剛斷，負才氣，見義無所讓，同邑進士吳榮卒，貧不能舉，君合賻治葬，又贈所粥田若干畝遺其家。貢御史壁道死，君具棺斂歸其喪。南京致賻以行。遼有兄弟相仇者，君諭第辟兄及貧急又賙之。所著在官有《甕天稿》三卷，在遼有《東甌童子吟稿》三卷、《廣惠集方》一卷藏于家。初，祺方娶十日，聞父難，亟來赴。及君被謫，兩上疏乞代父戍不得，自歸遼。遼自為狀述君事甚悉。鳴治嘗謂予曰：「尚義有子矣。」
> 本文内容由[金福曾](https://zh.wikipedia.org/wiki/金福曾)转换而来。


**金福曾**（），字**苕人**，[浙江省](../Page/浙江省.md "wikilink")[嘉興府](https://zh.wikipedia.org/wiki/嘉興府 "wikilink")[秀水縣](https://zh.wikipedia.org/wiki/秀水縣 "wikilink")（今[浙江省](../Page/浙江省.md "wikilink")[嘉興市](https://zh.wikipedia.org/wiki/嘉興市 "wikilink")）人，[清朝](../Page/清朝.md "wikilink")政治人物。

## 生平

早年以諸生從軍，后任籌團練助城守，此後協守獨松關，解杭州圍。[李鴻章](../Page/李鴻章.md "wikilink")器用其才，在攻克蘇州后，檄辦善後，此後其跟隨征戰捻亂有功，因功署婁縣、南匯縣、吳江等縣知縣\[1\]，期間屢有政績。后因病去世，贈內閣學士\[2\]。曾纂《南汇县志》。

## 參考

[Category:清朝南汇县知县](https://zh.wikipedia.org/wiki/Category:清朝南汇县知县 "wikilink") [Category:清朝婁縣知縣](https://zh.wikipedia.org/wiki/Category:清朝婁縣知縣 "wikilink") [Category:清朝吳江縣知縣](https://zh.wikipedia.org/wiki/Category:清朝吳江縣知縣 "wikilink") [Category:嘉兴人](https://zh.wikipedia.org/wiki/Category:嘉兴人 "wikilink") [Category:金姓](https://zh.wikipedia.org/wiki/Category:金姓 "wikilink")

1.
2.  《清史稿》（卷451）：金福曾，字苕人，浙江秀水人。以諸生從軍，先侍祖父衍宗溫州教授，任籌團練助城守。旋隨官兵肅清金、處，協守獨松關，解杭州圍。李鴻章器其才，克蘇州，檄辦善後。捻事起，往贊徐州道張樹聲軍務。捻眾北竄，出防大名。丁憂歸，福曾積功已至知縣，服闋，赴江蘇，歷署婁、南匯、吳江諸邑。所至興學校，課農桑，理冤獄，禁溺女，勸墾沙田，開濬河道，多善政，民有去思。光緒初，河南、山西大祲。吳人謝家福等倡義賑，集四十餘萬金，推福曾董其事。四年秋，至河南分賑洛陽等十二州縣。新安、澠池災尤重，福曾創立善堂，恤嫠掩骼，收贖子女，購車馬若干輛，代疲民應役。開渠澗，製龍骨車，興水利。又濬洛陽、宜陽廢渠，貫通伊、洛，灌田二萬頃。五年，賑山西虞鄉等十縣。事竣，移賑直隸。時直隸水患方急，持以工代賑之策。 七年，疏大清河，濬中亭河，培千里隄。福曾先援例以道員候選，至是鴻章督直隸，奏留總辦籌賑局。福曾以淀地淤塞為清河受病之源，清丈東淀無糧地，釐定葦租，規復船。八年，濬東淀河道，修築天津三河頭隄。九年，築子牙河隄，展寬正河，又別開支河王家口以洩盛漲。十年，畿東大水，福曾疏青龍灣減河入七里海，疏筐兒港減河入塌河淀，並出北塘海口。又開瀝水各河以洩武清、寶坻窪區積水。十一年，濬饒陽滹沱河。十三年，濬四女寺南運減河。兩署永定河道，塞決口，於下口別闢新道。又就大清河合流處別濬新河，永定河水始直達天津海河。山東河決數為災，鴻章輒檄福曾往助工賑，親至蘇、浙募貲。會浙西大水，巡撫崧駿復疏留福曾治工賑。于是杭、嘉、湖三府各河次第疏瀹。會廷議濬餘杭南湖，以福曾董其役。明年工竣，直、魯又告災，福曾已臥病，猶力疾籌賑濟。十八年，卒。鴻章等疏請優卹，贈內閣學士。福曾廉公好義，歷辦工賑十餘年，無日不勞身焦思，治行卓然。及其歿，士民同聲惜之
**錢保塘**，字鐵江，一字蘭陂。[浙江](https://zh.wikipedia.org/wiki/浙江 "wikilink")[杭州府](https://zh.wikipedia.org/wiki/杭州府 "wikilink")[海寧州人](https://zh.wikipedia.org/wiki/海寧州_\(天曆\) "wikilink")，咸豐九年己未恩科舉人，籖分四川，尊經書院主講教習。光緒五年任[四川](https://zh.wikipedia.org/wiki/四川 "wikilink")[清溪縣知縣](../Page/清溪縣_\(雍正\).md "wikilink")，光緒八年任[定遠縣知縣](https://zh.wikipedia.org/wiki/定遠縣 "wikilink")、十四年補[大足縣知縣](https://zh.wikipedia.org/wiki/大足縣 "wikilink")、十九年補[什邡縣知縣](https://zh.wikipedia.org/wiki/什邡縣 "wikilink")\[1\]，乙亥、丙子、己卯、癸巳四川鄉試同考官\[2\]。學問淵博，著述等身。

## 註釋

[Category:清朝四川清溪縣知縣](https://zh.wikipedia.org/wiki/Category:清朝四川清溪縣知縣 "wikilink")
[Category:清朝四川定遠縣知縣](https://zh.wikipedia.org/wiki/Category:清朝四川定遠縣知縣 "wikilink")
[Category:清朝大足縣知縣](https://zh.wikipedia.org/wiki/Category:清朝大足縣知縣 "wikilink")
[Category:清朝什邡縣知縣](https://zh.wikipedia.org/wiki/Category:清朝什邡縣知縣 "wikilink")
[Category:咸豐九年己未恩科舉人](https://zh.wikipedia.org/wiki/Category:咸豐九年己未恩科舉人 "wikilink")
[Category:海寧人](https://zh.wikipedia.org/wiki/Category:海寧人 "wikilink")

1.  『保塘字鐵江。咸豐九年舉人。困於禮部試者十餘年，遂留京授徒，且教且學。益究心於形聲、訓詁、輿地之學。同治末，以知縣分發四川，初參大府幕。屬以文字之役，與繆荃孫共事稍久，以學問相切劇。其後歷宰劇邑，由定遠而大足，而什邡，所至有循聲。然以吏事分其日力，故所學稍荒。保塘為學，上紹其族曾祖馥之遺緒，兼承其外舅曹金籀之教，於文字、聲韻，金石、校勘，皆涉其藩。觀是集所載群書序跋之文，知其瞭然於治學門徑，通知考證方法。雖所造未深，不逮前人之精，然亦具體而微矣。是集乃其子國鑠在上海所校刻，卷首有繆荃孫序。稱保塘在蜀三十年，五次分校，傳經弟子，不乏英儁云云。然保塘於經學無成書，今惟是集卷十二載有《成都尊經書院策問》諸題，略可考見其根柢耳。』。《清人文集別錄》
2.  『錢保塘墓志銘。吾州朝議錢公，於光緒丁酉正月十八日卒於什邡縣任。越三年，庚子冬，其孤國銜等奉窆於豐墅廟西南首之原，壬山丙向，並為母曹恭人營壽藏。禮也。先其持狀來乞銘。按：公諱保塘，字鐵江，一字蘭陂。厥先有世茂者，明中葉由臨安遷海寧至路仲里，遂占籍焉。十傳至庠生焯，贈如公官，公之考也。妣王，繼妣姚，生妣徐。姚、徐俱以貞節旌立坊表，並贈恭人，兄弟四，公行居三。幼聰穎，十三應童子試，為州牧柳雅堂彬所賞。戊申，仁和曹葛民籀佐州牧朱之緒，曾閱卷識公於稠人中，而以女妻焉。明年往從讀書，詣日益進。又明年，以第一人隸學籍，食餼。己未舉於鄉。五上春官，屢薦不售。留京七載，與[王祭酒懿榮](https://zh.wikipedia.org/wiki/王懿榮 "wikilink")、[趙大令之謙](https://zh.wikipedia.org/wiki/趙之謙 "wikilink")、[朱宮詹逌然](../Page/朱逌然.md "wikilink")、[姚方伯覲元](https://zh.wikipedia.org/wiki/姚覲元 "wikilink")，以文字相切磋，聲滿輦下。先是戊辰以教習得知縣，甲戌冬簽分四川大吏，如吳勤惠、丁文誠皆重公名，不以僚屬相待。時方創立尊經書院，聘主講習，文教為之一振。己卯署清溪。壬午署定遠。戊子補大足，縣之龍水鎮民教不和。庚寅夏，其教堂柱忽被雷折，群乘間火之，有雷建侯者，夷指為首，公不欲故入人罪，特雪其誣。癸巳補什邡，縣多盜，公捕治三年，奸宄斂跡，以擒獲漢州羅江鄰境巨猾，奏給內獎，叉以勸辦順直賑捐，晉知府銜
    乙未，省中教案起，境內洋房同時被毀，夷人多方要挾，公務持大體，心力交瘁。四宰劇邑，所至循聲卓著，凡有詞訟，立予聽斷。嘗刊布《農桑衣食撮要》一書，教民耕種。歷充乙亥、丙子、己卯、癸巳鄉試同考官，尤留意經策，故所得多知名士，若[喬樹榻](https://zh.wikipedia.org/wiki/喬樹榻 "wikilink")、[廖平其最著也](../Page/廖平.md "wikilink")、公政暇，惟以撰述自娛遺著已刻者十二種，未刻者十一種。公生於道光癸巳正月十一日，春秋六十五，配曹，有壼得，今壽七十二歲、側室葛。子五：國錸，郡庠生，嗣伯兄後；國銜，附貢生，花翎四品銜，直隸州用江蘇知縣；國鑄，早殤，茲侍葬於旁，皆配出。國鍵、國鈕皆側出：女二，長適錢塘諸生徐琳；次未字。孫七人銘曰：通儒循吏，學仕兩優；文翁化蜀兮，堪與侔；我銘其石藏諸幽；繩繩子孫綿千秋。敕授儒林郎、太常侍博士銜、候選訓導、同邑後學朱昌燕撰文』，朱昌燕，《衎廬遺稿》
> 本文内容由[陳加儒](https://zh.wikipedia.org/wiki/陳加儒)转换而来。


[缩略图](https://zh.wikipedia.org/wiki/File:陳加儒印章.PNG "fig:缩略图") **陳加儒**，字綸士，號退齋，[四川](https://zh.wikipedia.org/wiki/四川 "wikilink")[鄰水縣人](https://zh.wikipedia.org/wiki/鄰水縣 "wikilink")， 雍正七年（1729年）己酉科舉人，乾隆十六年（1751年）任[浙江](https://zh.wikipedia.org/wiki/浙江 "wikilink")[處州府](https://zh.wikipedia.org/wiki/處州府 "wikilink")[宣平縣知縣](https://zh.wikipedia.org/wiki/宣平縣_\(浙江\) "wikilink")\[1\]，時宣平縣大旱，陳知縣捐糧米銀二百餘兩。賑濟公帑銀二千餘兩。接運台穀漕米共五千石\[2\]。災民不致流離失所，皆其功勞。次年又修撰《宣平縣誌》，文敎由此振興；又重修縣衙儀門 \[3\] \[4\] \[5\] \[6\]。離職歸鄉後以教授生徒爲業，著有《潾山雜錄詩》、《靜淵齋稿》等書\[7\]\[8\]\[9\]。

## 藝文

  - 《屏山書屋》：空谷伊人興不孤，悠然精舍結書廚，墨池染翰澄靑壁，翠竹搖風罨畫圖，雨宿檐端雲黯淡，月穿簾際影虛無，長吟抱膝臨軒坐，疑是南陽舊草廬\[10\]。
  - 《山途卽事》：步雲披路去，一線仄蹊通，日落半塘裏，天高午嶺中，湯城飛瀑布，丁鳥度長虹，薄暮山頭宿，斗牛㸔月宫\[11\]。
  - 《旱賑》（乾隆十七年）：雲漢昭回徹上台，縱橫百里彗星開，禾麻斁耗暵如炙，蔀屋搶呼病欲頺，萬斛麥舟發乍浦，千鍾漕艘汎洋臺，焦勞撫字聊循分，時借君恩雨露來\[12\]。

## 註釋

[Category:清朝宣平縣知縣](https://zh.wikipedia.org/wiki/Category:清朝宣平縣知縣 "wikilink") [Category:雍正七年己酉科舉人](https://zh.wikipedia.org/wiki/Category:雍正七年己酉科舉人 "wikilink") [Category:鄰水人](https://zh.wikipedia.org/wiki/Category:鄰水人 "wikilink")

1.  『陳加儒。鄰水人。舉人。十六年任』。（乾隆十八年）《宣平縣誌》
2.  『十六年大旱。縣令陳加儒詳題蠲免錢糧一百四十九兩一錢三分，米一十六石五斗八升，賑濟銀一千三百餘兩，米八百五十餘石，接運台穀漕米五千石。』。〔光緒四年〕《光緒宣平縣誌》卷十九
3.  『陳加儒。字綸士。隣水舉人。勤勞民事。日昃不遑。十六年秋甫下車。因下鄉災荒。辦理賑務。籲上憲題捐糧米銀二百餘兩。賑濟公帑銀二千餘兩。接運台縠漕米共五千石。饑民獲登衽席。不至失所。皆其力也。次歲賑務方竣。卽纂修邑乗。與前任雷侯増新補舊舉。百餘年久廢殘編。至今始有完帙。闔邑文敎由此振興。尤其善政之宜紀者。』。（乾隆十八年）《宣平縣誌》
4.  『陳加儒。鄰水人。舉人。十六年任』；『陳加儒。字綸士。鄰水舉人。勤勞民事。日昃不遑。十六年秋。甫下車因下鄉災荒。辦理賑務。籲憲題捐糧米銀二百餘兩。賑濟公帑銀二千餘兩。接運台穀漕米共五千石。饑民獲登衽席。不至失所。皆其力也。次歲賑務方竣。卽纂修邑乘。與前任雷侯增新補舊舉。百餘年久廢殘編。至今始有完帙。闔邑文敎由此振興。』。『儀門三楹。設縣初建。重修者康煕四十八年邑令魏必大、五十五年邑令張廷祜、乾隆十七年邑令陳加儒』。〔光緒四年〕《宣平縣誌》
5.  『儀門五楹。五十五年邑令張廷祐重修。後廢。乾隆十七年邑令陳加儒重建。詳見藝文』。（乾隆十八年）《宣平縣誌》
6.  『陳加儒。字綸士。鄰水舉人。勤勞民事。曰昃不遑。十六年秋甫下車。遇災荒辦賑。請題捐糧米銀二百餘兩。賑濟公帑銀二千餘兩。接運台穀漕米共五千石。饑民獲慶更生。次歲賑竣。卽纂修邑乘。闔邑文敎由此振興。』。\[光緒三年\]《處州府誌》卷十五　
7.  〔乾隆〕《鄰水縣志》
8.  『陳加儒。雍正己酉科舉人。任浙江宣平縣知縣。著有《靜淵齋稿》行世』『陳加儒。字掄士。號退齋。雍正己酉舉人。任浙江宣平縣知縣。涖任多善政。歸田後以教授生徒爲業。生平謙謹温恂。爲邑中士林之望。敎子華孫賔國俱食餼膠庠。著有《潾山雜錄詩》二卷載藝文志』。〔道光元年〕《鄰水縣志》
9.  〔道光十五年〕《道光乙未增修鄰水縣志》
10. 〔光緒四年〕《光緒宣平縣誌》卷十六下
11. （乾隆十八年）《宣平縣誌》卷十六
12.
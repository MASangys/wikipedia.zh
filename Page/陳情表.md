《**陳情表**》是[西晋](../Page/西晋.md "wikilink")人李密写给[晉武帝的奏章](../Page/司馬炎.md "wikilink")。

## 简介

《**陳情表**》， [西晋](../Page/西晋.md "wikilink")人[李密所著](../Page/李密_\(西晋\).md "wikilink")，是他写给[晉武帝的奏章](../Page/司馬炎.md "wikilink")。文章敘述[祖母撫育自己的大恩](https://zh.wikipedia.org/wiki/祖母 "wikilink")，以及自己應該報養祖母的大義；除了感謝朝廷的知遇之恩以外，又傾訴自己不能從命的苦衷，真情流露，委婉暢達。該文被認定為[中国文学史上抒情文的代表作之一](https://zh.wikipedia.org/wiki/中国文学史 "wikilink")，有“读李密《陈情表》不流泪者不[孝](../Page/孝.md "wikilink")”的说法。

三國[魏元帝](https://zh.wikipedia.org/wiki/魏元帝 "wikilink")（曹奐）[景元](../Page/景元.md "wikilink")四年（263年），[司馬昭滅](https://zh.wikipedia.org/wiki/司馬昭 "wikilink")[蜀](../Page/蜀汉.md "wikilink")，李密淪為亡國之臣。司馬昭之子[司馬炎](../Page/司馬炎.md "wikilink")廢魏元帝，史稱“晉武帝”。[泰始三年](https://zh.wikipedia.org/wiki/泰始_\(晉武帝\) "wikilink")（267年），朝廷採取懷柔政策，極力籠絡蜀漢舊臣，徵召李密為[太子洗馬](https://zh.wikipedia.org/wiki/太子洗馬 "wikilink")。李密時年44歲，以晉朝“以孝治天下”為口實，以祖母供養無主為由，上《陳情表》以明志，要求暫緩赴任，上表懇辭。

李密早有孝名，據《[晉書](https://zh.wikipedia.org/wiki/晉書 "wikilink")》本傳記載，李密奉事祖母劉氏“以孝謹聞，劉氏有疾，則涕泣側息，未嘗解衣，飲膳湯藥，必先嚐後進。”武帝覽表，讚嘆说：“密不空有名也”。感動之際，因賜[奴婢](../Page/奴婢.md "wikilink")二人，並令郡縣供應其祖母膳食，密遂得以終養。

[南宋](../Page/南宋.md "wikilink")[謝枋得](../Page/謝枋得.md "wikilink")《[文章軌範](https://zh.wikipedia.org/wiki/文章軌範 "wikilink")》引[安子順之說](https://zh.wikipedia.org/wiki/安子順 "wikilink")：「讀《[出師表](../Page/出師表.md "wikilink")》不哭者不[忠](https://zh.wikipedia.org/wiki/忠 "wikilink")，讀《陳情表》不哭者不孝，讀《[祭十二郎文](https://zh.wikipedia.org/wiki/祭十二郎文 "wikilink")》不哭者不友」，此三文遂被並稱為抒情佳篇而傳誦於世。

## 全文

卷七 六朝、唐文

陈情表（李密）

      臣密言：臣以险衅，夙遭闵凶。生孩六月，慈父见背。行年四岁，舅夺母志。祖母刘，愍臣孤弱，躬亲抚养。臣少多疾病，九岁不行，零丁孤苦，至於成立。既无叔伯，终鲜兄弟。门衰祚薄，晚有儿息。外无期功强近之亲，内无应门五尺之童，茕茕孑立，形影相吊。而刘夙婴疾病，常在床蓐。臣侍汤药，未尝废离。

      逮奉圣朝，沐浴清化。前太守臣逵，察臣孝廉。后刺史臣荣，举臣秀才。臣以供养无主，辞不赴命。诏书特下，拜臣郎中，寻蒙国恩，除臣洗马。猥以微贱，当侍东宫，非臣陨首所能上报。臣具以表闻，辞不就职。诏书切峻，责臣逋慢，郡县逼迫，催臣上道。州司临门，急於星火。臣欲奉诏奔驰，则以刘病日笃，欲苟顺私情，则告诉不许。臣之进退，实为狼狈。

      伏惟圣朝以孝治天下，凡在故老，犹蒙矜育，况臣孤苦，特为尤甚。且臣少事伪朝，历职郎署，本图宦达，不矜名节。今臣亡国贱俘，至微至陋，过蒙拔擢，宠命优渥，岂敢盘桓，有所希冀？但以刘日薄西山，气息奄奄，人命危浅，朝不虑夕。臣无祖母，无以至今日，祖母无臣，无以终馀年。母孙二人，更相为命，是以区区不能废远。臣密今年四十有四，祖母刘今年九十有六，是臣尽节於陛下之日长，报刘之日短也。乌鸟私情，愿乞终养。

      臣之辛苦，非独蜀之人士及二州牧伯所见明知，皇天后土，实所共鉴。愿陛下矜愍愚诚，听臣微志。庶刘侥幸，卒保馀年，臣生当陨首，死当结草。臣不胜犬马怖惧之情，谨拜表以闻。

## 另見

  - [表 (文體)](https://zh.wikipedia.org/wiki/表_\(文體\) "wikilink")

[Category:中國散文](https://zh.wikipedia.org/wiki/Category:中國散文 "wikilink")
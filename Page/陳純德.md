> 本文内容由[陳純德](https://zh.wikipedia.org/wiki/陳純德)转换而来。


**陳純德**（），字靜生，號淡元，[湖廣](https://zh.wikipedia.org/wiki/湖廣 "wikilink")[永州府](https://zh.wikipedia.org/wiki/永州府 "wikilink")[零陵縣人](https://zh.wikipedia.org/wiki/零陵縣 "wikilink")。明末政治人物。

## 生平

早年為諸生，久困科場。崇禎十二年（1639年）中式舉人，崇禎十三年（1640年）聯捷庚辰科進士，年已六旬。授福建道[監察御史](../Page/監察御史.md "wikilink")，巡按山西。崇禎十七年（1644年），[李自成](../Page/李自成.md "wikilink")破京師，陳純德自縊殉國。弘光朝廷追贈[太僕寺少卿](https://zh.wikipedia.org/wiki/太僕寺 "wikilink")，諡恭節，祀旌忠祠\[1\]\[2\]。

## 著作

有《按晋奏稿》《募将勤王疏》。

## 參考文獻

## 外部鏈接

  - [陳純德](http://archive.ihp.sinica.edu.tw/ttscgi/ttsquerynew?0:0:mctauac:%2816829%29@NO) 中研院史語所

[Category:崇禎十二年己卯科舉人](https://zh.wikipedia.org/wiki/Category:崇禎十二年己卯科舉人 "wikilink") [Category:明朝福建道監察御史](https://zh.wikipedia.org/wiki/Category:明朝福建道監察御史 "wikilink") [Category:明朝自杀人物](https://zh.wikipedia.org/wiki/Category:明朝自杀人物 "wikilink") [Category:零陵人](https://zh.wikipedia.org/wiki/Category:零陵人 "wikilink") [Category:陈姓](https://zh.wikipedia.org/wiki/Category:陈姓 "wikilink") [Category:谥恭节](https://zh.wikipedia.org/wiki/Category:谥恭节 "wikilink")

1.  《明季北略·[卷二十一·陳純德](https://zh.wikipedia.org/wiki/s:明季北略/卷21#陳純德 "wikilink")》：御史陳純德，字靜生，號淡元，湖廣永州零陵人。崇禎十三年庚辰進士。是榜二甲進士，俱蒙恩召對稱旨，即除翰林、科、道等職。公以奏對詳明，授福建道御史。癸未督學順天，方抵任，以遵化警，不能前，遂回京。賊入京，公自經死。其同進士召對者，特旨除翰林五人，科、道各五人，共十五人。死者惟公一人。南京贈太僕寺少卿，謚恭節，祀旌忠祠。
2.  《明史·[卷二六六](https://zh.wikipedia.org/wiki/s:明史/卷266 "wikilink")》：陳純德，字靜生，零陵人。為諸生，以學行稱。嘗夜泊洞庭，為盜窘，躍出墮水，再躍入洲渚。比曉，坐蘆葦中，去泊舟數十丈。
    崇禎十三年成進士，年已六十矣。莊烈帝召諸進士，咨以時事。純德奏稱旨，立擢御史，巡按山西。七月，部內嚴霜，民凍餒。純德上疏請恤，因陳抽練之弊，言：「兵抽則人失故居，無父母妻子之依，田園丘壟之戀，思歸則逃，逢敵則潰。抽余者即以餉薄而安於無用，抽去者又以遠調而不樂為用。伍虛而餉仍在，不歸主帥，則歸偏裨，樂其逃而利其餉，凡藉以營求遷秩，皆是物也。精神不以束伍，而以侵餉；厚餉不以養士，而以求官。伍虛則無人，安望其練；餉糜則愈缺，安望其充。此今日行間大弊也。」帝不能用。
    還朝，督畿輔學政。將出按部，都城陷。賊下令百官以某日入見，眾攝純德入，還邸慟哭，遂自經。京山人秦嘉系買地葬之永定門外，立石表墓焉。贈太僕卿，謚恭節。
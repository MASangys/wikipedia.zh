**陳鎰**（），字**有戒**，号**柏轩**，[南直隸](../Page/南直隸.md "wikilink")[吳縣](../Page/吳縣.md "wikilink")（今屬[蘇州市](../Page/蘇州市.md "wikilink")）人。[明朝政治人物](../Page/明朝.md "wikilink")。

## 生平

[永樂十年](../Page/永乐_\(明朝\).md "wikilink")（1412年）三甲第五十一名進士。授[监察御史](../Page/监察御史.md "wikilink")，遷湖廣副使，歷改山東、浙江。

[明英宗即位當年](../Page/明英宗.md "wikilink")，升任右[副都御史](../Page/副都御史.md "wikilink")，镇守陕西。[正統二年](../Page/正统_\(年号\).md "wikilink")（1437年），受命巡視延绥、宁夏邊境。正統九年，進右都御史。在西北勞頓多年\[1\]。

英宗在[土木之變被](../Page/土木之變.md "wikilink")[也先俘獲](../Page/也先.md "wikilink")，陳鎰經-{[于謙](../Page/于謙.md "wikilink")}-推薦，出撫畿內。[北京保衛戰得勝後](../Page/北京保衛戰.md "wikilink")，晋[左都御史](../Page/左都御史.md "wikilink")。景泰三年春，召還，加太子太保，與[王文共掌](../Page/王文_\(明朝\).md "wikilink")[都察院](../Page/都察院.md "wikilink")。次年因病致仕。卒贈太保，谥**僖敏**\[2\]。

## 註釋

## 參考文獻

  - 《明史》

## 外部链接

  - [陳鎰](http://archive.ihp.sinica.edu.tw/ttscgi/ttsquery?0:0:mctauac:NO%3DNO10469)
    中研院史语所

[Category:明朝监察御史](https://zh.wikipedia.org/wiki/Category:明朝监察御史 "wikilink")
[Category:明朝副都御史](https://zh.wikipedia.org/wiki/Category:明朝副都御史 "wikilink")
[Category:明朝左都御史](https://zh.wikipedia.org/wiki/Category:明朝左都御史 "wikilink")
[Category:明朝太子三師](https://zh.wikipedia.org/wiki/Category:明朝太子三師 "wikilink")
[Category:吳縣人](https://zh.wikipedia.org/wiki/Category:吳縣人 "wikilink")
[Category:陳姓](https://zh.wikipedia.org/wiki/Category:陳姓 "wikilink")

1.  [明](../Page/明.md "wikilink")·[杨循吉](../Page/杨循吉.md "wikilink")，《吴邑志》（卷十·人物传四）：陈镒，有戒，世为邑人。性宽和。美髯伟干。永乐九年，年逾弱冠，以府学生领乡荐。明年，登进士第，擢御史，秩满升浙江按察副使，差往鲁家务运木。宣德十
    年，用大臣荐，升都察院右副都御史，奉命镇守陕西。英宗即位，取还本院管事。
    未几，复领前任，出镇于西，以便宜从事，居三年代还，进右都御史，又奉敕整饰延宁、甘肃等处军务，就彼守备。镒处度勤敏，不失机宜，奏置靖虏卫，添设河桥巡检司及于马营迤西设寨堡墩台一千余所，西土赖之。正统十年，又代还，掌印管
    院事。十四年，大驾亲征胡虏，以镒与同官王悦、中使阮蹇等为留守，点视城池。
    既而，虏寇畿邑，命为左都御史，差往通州抚安军民。景泰二年，陕西旱，民饥流移。镇守官以镒请从之，镒往赈济，一年而还。朝廷嘉其功，赐玉带、白金、绮段、羊酒，进阶荣禄大夫、太子太保兼左都御史，掌院事如故。四年秋，忽遘风疾，乞归，赐驿舟道费，遣医护视，七年春卒，年六十八。追赠少保，谥僖敏。镒自持清俭，虽居显位不营家产，殁后，子伸始荫刑部照磨。葬横山下，少傅陈循撰神道碑。
2.  《明史·列传第四十七》：陈镒，字有戒，吴县人。永乐十年进士。授御史。迁湖广副使，历山东、浙江，皆有声。
    英宗即位之三月，擢右副都御史，与都督同知郑铭镇守陕西。北方饥民多流移就食。镒道出大名见之，疏陈其状，诏免赋役。正统改元，镒言陕西用兵，民困供亿，派征物料，乞悉停免。诏可。明年五月，以劳绩下敕奖励，因命巡延绥、宁夏边。所至条奏军民便宜，多所废置。所部六府饥，请发仓振。帝从辅臣请，修荒政。镒请遍行于各边，由是塞上咸有储蓄。六年春，以镒久劳于外，命与王翱岁一更代。七年，翱调辽东，镒复出镇。岁满当代，以陕人乞留，诏仍旧任。时仓储充溢，有军卫者足支十年，无者直可支百年。镒以陈腐委弃可惜，请每岁春夏时，给官军为月饷，不复折钞。从之。
    九年春进右都御史，镇守如故。秦中饥，乞蠲租十之四，其余米布兼收。时瓦剌也先渐强，遣人授罕东诸卫都督喃哥等为平章，又置甘肃行省名号。镒以闻，请严为之备。已，命与靖远伯王骥巡视甘肃、宁夏、延绥边务，听便宜处置。以灾沴频仍，条上抚安军民二十四事，多议行。
    镒尝恐襄、汉间流民啸聚为乱，请命河南、湖广、陕西三司官亲至其地抚恤之。得旨允行，而当事者不以为意。王文亦相继力言有司怠忽，恐遗祸。至成化时，乃有项忠之役，人益思镒言。
    英宗北狩，景帝监国，镒合大臣廷论王振。于是振侄王山伏诛。也先将入犯，以于谦荐，出抚畿内。事宁，召还，进左都御史。
    景泰二年，陕西饥，军民万余人，“愿得陈公活我。”监司以闻，帝复命之。镒至是凡三镇陕，先后十余年，陕人戴之若父母。每还朝，必遮道拥车泣。再至，则欢迎数百里不绝。其得军民心，前后抚陕者莫及也。
    三年春召还，加太子太保，与王文并掌都察院。文威严，诸御史畏之若神。镒性宽恕，少风裁，誉望损于在陕时。明年秋以疾致仕。卒，赠太保，谥僖敏。天顺七年，诏官其子伸为刑部照磨。
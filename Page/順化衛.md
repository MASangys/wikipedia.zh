**順化衛**是明代的一個[衛所](https://zh.wikipedia.org/wiki/衛所 "wikilink")。衛指揮正三品。

## 沿革

  - 永樂五年十一月丙寅，設[交阯順化衛](https://zh.wikipedia.org/wiki/交阯 "wikilink")\[1\]。
  - 永樂十二年六月庚戌，置交阯順化衛\[2\]。
  - 永樂十二年九月丙子，置交阯順化衛[經歷司經歷](https://zh.wikipedia.org/wiki/經歷司 "wikilink")\[3\]。
  - 永樂十五年六月丁酉，交阯[順州人黎核](https://zh.wikipedia.org/wiki/順州_\(交阯\) "wikilink")、潘強等作亂，都督朱廣領軍剿，[交州右衛指揮同知譚公政](https://zh.wikipedia.org/wiki/交州右衛 "wikilink")、順化衛指揮僉事吳葵等各以兵會殺，剿平之\[4\]。夏四月甲辰，賜敕褒諭陞[交州右衛指揮同知譚公政為順化衛指揮使](https://zh.wikipedia.org/wiki/交州右衛 "wikilink")，賞鈔三百錠彩幣四表裏；吳葵順化衛指揮同知，賞鈔二百錠、彩幣三表裏\[5\]。
  - 永樂十九年夏五月庚寅，議屯田分數，順化官軍三分屯田、七分備征守；土軍六分屯田、四分備征調，屯軍每人歲徵稻穀十八石\[6\]。
  - 永樂二十一年秋七月丙午，交阯順化衛近因河水暴漲，漂沒府衛等衙門，壞城垣百四十餘丈，決堤岸一百餘丈，發軍民修治\[7\]。

## 參見

  - [明朝都司衛所列表](https://zh.wikipedia.org/wiki/明朝都司衛所列表 "wikilink")

## 參考文獻

[Category:明朝衛所](https://zh.wikipedia.org/wiki/Category:明朝衛所 "wikilink")

1.  「丙寅，設交阯三江、清化、乂安、新平、順化五衛及演州、南靖二守禦千戶所」《大明太宗文皇帝實錄》卷七十三永樂五年十一月辛亥朔
2.  「庚戌是日，置交阯乂安、新平、順化三衛，演州守禦千戶所、乂安衛、南靖守禦千戶所」《大明太宗文皇帝實錄》卷一百五十二永樂十二年六月壬寅朔
3.  「丙子，置交阯乂安、新平、順化三衛經歷司經歷，演州、南靖二守禦千戶所吏目」《大明太宗文皇帝實錄》卷一百五十五永樂十二年九月辛未朔
4.  「丁酉，交阯總兵官豐城侯李彬言：交阯順州人黎核、潘強及土官[同知陳可論](https://zh.wikipedia.org/wiki/同知 "wikilink")、[判官阮昭](https://zh.wikipedia.org/wiki/判官 "wikilink")、[主簿范馬緩](https://zh.wikipedia.org/wiki/主簿 "wikilink")、[千戶陳惱](https://zh.wikipedia.org/wiki/千戶 "wikilink")、百戶陳吾儕、[南靈州判官阮擬](https://zh.wikipedia.org/wiki/南靈州 "wikilink")、[左平縣知縣范伯高](https://zh.wikipedia.org/wiki/左平縣 "wikilink")、[縣丞武萬](https://zh.wikipedia.org/wiki/縣丞 "wikilink")、百戶陳巴律等作亂，焚二州城柵廨舍，殺官吏，僭稱名號，有眾千余人。即令都督朱廣領軍剿之，而[交州中衛指揮同知黃振](https://zh.wikipedia.org/wiki/交州中衛 "wikilink")、交州右衛指揮同知譚公政、順化衛指揮僉事吳葵、[新平衛指揮僉事潘勤等各以兵會殺](https://zh.wikipedia.org/wiki/新平衛 "wikilink")，黎核於陣及其逆党五百余人生擒，潘強、陳可論、阮昭、范馬緩、范伯高、武萬等皆按法誅之，阮擬、陳巴律等以餘眾遁，已督諸將追捕。上嘉之，敕彬具將士功狀以聞，又令自今土官土人能宣力效勞者，即上其功，以行升賞，核之亂也，順州守備土官指揮同知叚公丁、陳思齊死之，公丁、思齊皆交阯[南策州人](https://zh.wikipedia.org/wiki/南策州 "wikilink")，效順從征，王師擒黎季犛父子，平簡定陳季擴等，皆與有勞，公丁累官至[交州左衛指揮同知](https://zh.wikipedia.org/wiki/交州左衛 "wikilink")，思齊為交州右衛指揮同知，俱守順州，賊變起倉卒，公丁等力戰死之。」《大明太宗文皇帝實錄》卷一百九十永樂十五年六月乙酉朔
5.  《大明太宗文皇帝實錄》卷一百九十九永樂十六年夏四月辛巳朔
6.  「庚寅交阯總兵官豐城侯李彬言：交阯新附，其地荒遠，不以通饋運，乞依各都司衛所例，分軍屯田，以供糧餉，約一分為率，度地險易量事緩急，以為屯守徵調之多寡，其各衛土軍雖隸兵籍，然攻戰之際，心持兩端，往往不得其死力，今議屯田分數，土軍居多，官軍居少，其交州左、右、中、前及鎮夷、昌江、清化七衛官軍以一分屯田、九分備征守，土軍七軍屯田、三分備徵調；交州後衛、三江衛、市橋千戶所官軍二分屯田、八分備征守，土軍八分屯田、二分備徵調，屯田每人歲徵稻穀三十五石；乂安新平順化三衛官軍三分屯田、七分備征守，土軍六分屯田、四分備征調，演州、南靖、新安三千戶所官軍全不屯田，土軍三分屯田、七分備徵調，屯軍每人歲徵稻穀十八石。從之」《大明太宗文皇帝實錄》卷二百三十七永樂十九年夏五月壬戌朔
7.  「丙午，工部言：交阯順化衛近因河水暴漲，漂沒府衛等衙門，壞城垣百四十餘丈，決堤岸一百餘丈，請發軍民修治
    皇太子從之」《大明太宗文皇帝實錄》卷二百六十一永樂二十一年秋七月己卯朔
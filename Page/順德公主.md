**順德公主**，[明朝](../Page/明朝.md "wikilink")[公主](../Page/公主.md "wikilink")，[明宣宗](../Page/明宣宗.md "wikilink")长女，[胡皇后所生](../Page/胡善祥.md "wikilink")，同母妹[永清公主](https://zh.wikipedia.org/wiki/永清公主_\(明宣宗女\) "wikilink")\[1\]。

[正統二年](../Page/正统_\(年号\).md "wikilink")，繼母[孫太后將公主下嫁](../Page/孝恭章皇后.md "wikilink")[昌黎人](../Page/昌黎县.md "wikilink")[石璟](https://zh.wikipedia.org/wiki/石璟_\(明朝駙馬\) "wikilink")（字廷贵，昌黎人）。祖父石名初随太祖朱元璋征伐元军，荣立七次战功，被名为武略将军，授德州卫副千户。父石林，于永乐年间任府军前卫，被调京师居住。石璟19岁被[明英宗](../Page/明英宗.md "wikilink")、[孫太后选为顺德公主驸马](../Page/孝恭章皇后.md "wikilink")，掌管宗人府金书[玉牒](https://zh.wikipedia.org/wiki/玉牒 "wikilink")，冠貂腰玉，显耀于时。正统八年公主薨，年二十四岁，没有生育子女。

石璟有两名庶出儿子石宽、石宏。[天順五年](../Page/天顺_\(明朝\).md "wikilink")，[曹吉祥](../Page/曹吉祥.md "wikilink")谋反，石璟率部杀贼，擒曹吉祥、曹钦之余党。[成化](../Page/成化.md "wikilink")十四年，石璟奉诏往[南京祭祀](../Page/应天府_\(明朝\).md "wikilink")，次年去世\[2\]。

## 驸马石璟墓志铭

明故驸马都尉石公墓志铭

赐进士出身、资德大夫、正治上卿、参赞机务、南京兵部尚书、潜川[薛远撰](https://zh.wikipedia.org/wiki/薛遠 "wikilink")。

儒林郎、光禄寺署正、前中书舍人、东吴杨杞书。

赐进士出身、奉政大夫、兵部郎中、太原[乔凤篆](https://zh.wikipedia.org/wiki/喬鳳 "wikilink")。

公讳璟，字廷贵，姓石氏，其先永平昌黎人。曾大父讳彦中，以材勇戎通州，质直好义，为人所推敬。大父讳名，生而魁伟，闲习武略。洪武终，奉天靖难，七以战功，而阶武略将军，授德州卫副千户。父讳林正，固不阿，好义而乐善。暨代父官，永乐中改府军前卫，遂居京师。母汝氏，慈惠懿谨，以夫贵诰封宜人。公生而丰范端凝，读书崇礼，忠孝纯至，出自性成。

正统丁巳，公年一十九岁，英宗睿皇帝选尚顺德长公主，拜驸马都尉，冠貂腰玉，显耀于时，公处之以礼，不慢不骄，声光益著。天顺间，圣眷愈加，日与二三贵近之臣入侍密勿兼总禁卫貔虎之师，掌宗人府金书玉牒者，凡二十馀年。遇亲藩有事，悉以命之。凡持节而主册封大礼者数次，锡赉骈蕃，宠遇隆重，然公襟度坦夷，不为崖岸，谦卑谨密，愿款不欺，故人皆誉之若出一口。视兄弟之子女无异已出，婚姻死葬，悉力周全，始终不怠。暇则与儒生商榷古今，樽酒啸吟，曾不以纷哗一扰其衷。成化十四年四月，钦命往南京奉孝陵之祀兼左军都督府及故官营事。
明年十月初三日，以疾终于正寝，上距其所生永乐己亥十二月二十四日，春秋凡六十有一。子男二人：宽，锦衣卫正千户，读书好礼，能世其家；宏，恩例冠带，谦谨守礼。孙男一人：诚，尚幼。孙女一，受修武伯沈公之子娉，未行。讣闻，上为掇朝一日兼赐葬祭，将以成化十六年五月十七日，于宛平县玉河乡琅山之原，附顺德长公主而合葬焉。

呜呼！若公者可谓五福克全，生死荣哀而无间者矣。先期宽衰绖抱其塾宾钱文圭之状来乞铭，余与公同朝二十馀年，相知最深，谊弗容让，遂铭之。

铭曰：有赫石氏，源浚流长。笃生虎臣，益显其光。庆衍维奫，施及孙子。玉牒登名，姻连威里。列圣眷隆，维勤维

1.  《[明英宗实录](../Page/明实录.md "wikilink")》“順德长公主，宣宗长女也，母皇后胡氏。”
2.  《[明史](../Page/明史.md "wikilink")》（卷121）：“順德公主，正統二年下嫁石璟。璟，昌黎人。天順五年，曹欽反，璟帥眾殺賊，擒其黨脫脫。詔獎勞。成化十四年奉祀南京，逾年卒。”
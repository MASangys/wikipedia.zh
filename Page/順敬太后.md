**順敬太后**（，），[金氏](https://zh.wikipedia.org/wiki/金氏 "wikilink")，[慶州人](https://zh.wikipedia.org/wiki/慶州 "wikilink")，莊翼公[金若先之女](https://zh.wikipedia.org/wiki/金若先 "wikilink")。\[1\]

[高麗高宗](../Page/高麗高宗.md "wikilink")二十二年（1235年）被封為[太子妃](../Page/太子妃.md "wikilink")，次年，生[忠烈王](https://zh.wikipedia.org/wiki/忠烈王 "wikilink")。高宗二十四年（1237年）七月二十九日去世，得年16歲（虛歲）\[2\]，號**敬穆賢妃**。[高麗元宗](../Page/高麗元宗.md "wikilink")三年（1262年）追封爲**靜順王后**。忠烈王卽位，追尊為**順敬太后**。[忠宣王二年](https://zh.wikipedia.org/wiki/忠宣王 "wikilink")[元武宗](../Page/元武宗.md "wikilink")降制追封高麗王妃。\[3\]

## 家族

  - 曾祖父：[金鳳毛](https://zh.wikipedia.org/wiki/金鳳毛 "wikilink")
  - 曾外祖父：[崔忠獻](../Page/崔忠獻.md "wikilink")
      - 祖父：[金台瑞](https://zh.wikipedia.org/wiki/金台瑞 "wikilink")
      - 外祖父：[崔瑀](../Page/崔瑀.md "wikilink")
          - 父：[金若先](https://zh.wikipedia.org/wiki/金若先 "wikilink")
              - 夫：[高丽元宗](https://zh.wikipedia.org/wiki/高丽元宗 "wikilink")
                  - 子：[忠烈王](https://zh.wikipedia.org/wiki/忠烈王 "wikilink")
              - 兄弟：金敉
          - 叔父：[金慶孫](https://zh.wikipedia.org/wiki/金慶孫 "wikilink")
              - 堂弟：金琿
          - 舅父：[崔沆](https://zh.wikipedia.org/wiki/崔沆 "wikilink")

## 東宮妃主諡冊文\[4\]

維大歲丁酉十月朔己卯初七日乙酉。王若曰。天﻿不畀年。愴矣英靈之奄逝。諡能成德。欲其芳迹之﻿丕掦。咨爾敬穆賢妃金氏。千年故國之王孫。三葉﻿功臣之侯閥。夙將婉孌。升配元良。謂成內助之功。﻿增耀重暉之德。何遽嬰於危頓。曾不假於須臾。脫﻿可挽牽。奈此迫忽。始來兮猶月未滿。倐往兮如花﻿易凋。不圖至斯。何嗟及矣。噫閱世猶無幾歲。况入﻿宮纔及數年。旣得生男之祥。尋臻誕女之慶。凡事大早。惟朕自疑。果於乃齡。而有斯故。嗚呼。禮莫爲﻿重。宜豐送往之儀。行所由生。將擧易名之典。今遣﻿太尉具官某，大常卿具官某等。備禮冊命贈諡曰﻿某。汗青筠而灑翰。代彤管之流輝。二字之稱。萬世﻿之美。貞魂如在。懿冊是膺。嗚呼哀哉。

## 東宮妃主哀冊文\[5\]

維大歲丁酉七月二十九日戊寅。敬穆賢妃金氏。﻿感疾薨于社堂里之私舍。卽移殯于京南之本弟。﻿越十月初七日乙酉。葬于嘉陵。禮也。龜兆叶時。鷖﻿軒戒道。捨爾金屋。卽于松阡。禮視后儀。光生國路。念儲闈之摽擗。增予志之痛悲。何以寵之。唯此詞﻿耳。其詞曰。天降金櫃。慶源肇啓。的脉相承。爾則其﻿裔。外家維何。世誓帶礪。積善所鍾。流芳不替。婉婉﻿淑媛。柔順且惠。如蘭之秀。如玉之麗。儷體元儲。符﻿會神契。謂宜承家。而克永世。云何不祿。倐然長逝。﻿二七來嬪。二八迺去。其閒相距。能有幾許。一刹那﻿頃。哀榮皆備。亦旣爲國。篤生繼嗣。孰又擠之。奄忽﻿至此。噫。要其賢德。人天一揆。帝豈有命。遽迫致耶。嗚呼哀哉。行色不停。壽原漸邇。聽嘶挽其齊揚。望﻿搖旌其曷指。風淒切兮相哀音。煙慘澹兮增愁思。吁可言哉。從此邈矣。伊朕之痛如玆。元子之志何似。嗚呼哀哉。

## 參考資料

<div class="references-small">

<references>

</references>

</div>

[Category:金姓](https://zh.wikipedia.org/wiki/Category:金姓 "wikilink") [Category:高麗王朝后妃](https://zh.wikipedia.org/wiki/Category:高麗王朝后妃 "wikilink") [Category:高麗王朝太子妃](https://zh.wikipedia.org/wiki/Category:高麗王朝太子妃 "wikilink") [Category:高麗追封王后](https://zh.wikipedia.org/wiki/Category:高麗追封王后 "wikilink") [Category:高麗王太后](https://zh.wikipedia.org/wiki/Category:高麗王太后 "wikilink")

1.  《[高麗史](../Page/高麗史.md "wikilink")88卷-列傳1-后妃1》，[郑麟趾](https://zh.wikipedia.org/wiki/郑麟趾 "wikilink")

2.  〈東宮妃主哀冊文〉稱她「…二七來嬪，二八迺去。…」

3.
4.  東文選·28卷

5.
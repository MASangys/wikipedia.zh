**順解脫分**，又稱**解脫分**，佛教術語，指能為人帶來[解脫的善根](../Page/解脫.md "wikilink")，是三種[善根之一](../Page/善根.md "wikilink")，也是修行的位階之一。最早起源於[說一切有部](https://zh.wikipedia.org/wiki/說一切有部 "wikilink")。

## 概論

順解脫分，是三種善根之一，是指能夠讓人得到解脫的善根<ref>
《[大毘婆沙論](https://zh.wikipedia.org/wiki/大毘婆沙論 "wikilink")》：「善根有三種，一、順福分，二、順解脫分，三、[順決擇分](../Page/順決擇分.md "wikilink")。
順福分善根者，謂種生人、生天種子。生人種子者，謂此種子，能生人中，高族大貴，多饒財寶，眷屬圓滿，顏貌端嚴，身體細渜，乃至或作轉輪聖王。生天種子者，謂此種子，能生欲、色、無色天中，受勝妙果，或作帝釋、魔王、梵王，有大威勢，多所統領。順解脫分善根者，謂種決定解脫種子，因此決定，得般涅槃。順決擇分善根者，謂煖、頂、忍、世第一法。此中應廣分別順解脫分善根：

  - 問：此善根以何為自性？答：以身、語、意業為自性，然意業增上。
  - 問：此善根為在意地？為五識身？答：在意地，非五識身。
  - 問：此善根為加行得？為離染得？為生得耶？答：唯加行得。有說：亦是生得。評曰：前說者好，加行起故。
  - 問：此善根為聞所成？為思所成？為修所成耶？答：聞、思所成，非修所成。有說：亦是修所成。評曰：前說者好，唯欲界繫故。
  - 問：此善根於何處起？答：於欲界起，非色、無色界，欲界中人趣起，非餘趣。人趣中三洲起，非北俱盧。
  - 問：此善根於何時種？答：佛出世時，要有佛法，方能種故。有餘師說：雖無佛法，若遇獨覺，亦能種此善根。
  - 問：此善根依何身起？答：亦依男身，亦依女身。
  - 問：為因何事種此善根？答：或因施，或因戒，或因聞，而不決定。所以者何？意樂異故，謂或有人因施一摶食，或乃至一淨齒木，即能種殖解脫種子，如戰達羅等，彼隨所施，皆作是言：『願我因斯定得解脫』；或有雖設[無遮大會](https://zh.wikipedia.org/wiki/無遮大會 "wikilink")，而不能種解脫種子，如無暴惡等，彼隨所施，皆求世間富貴名稱，不求解脫。或有受持一晝一夜[八分齋戒](https://zh.wikipedia.org/wiki/八分齋戒 "wikilink")，即能種殖解脫種子；或有受持盡眾同分[別解脫戒](https://zh.wikipedia.org/wiki/別解脫戒 "wikilink")，而不能種解脫種子。或有讀誦四句[伽他](https://zh.wikipedia.org/wiki/伽他 "wikilink")，即能種殖解脫種子；或有善通[三藏文義](../Page/三藏.md "wikilink")，而不能種解脫種子。
  - 問：誰決定能種此順解脫分善根？答：若有增上意樂，欣求涅槃，厭背生死者，隨起少分施、戒、聞善，即能決定種此善根；若無增上意樂，欣求涅槃，厭背生死者，雖起多分施、戒、聞善，而亦不能種此善根。
  - 問：若有種殖此善根已，為經久如能得解脫？答：若極速者，要經三生，謂初生中種此種子，第二生中令其成熟，第三生中即能解脫。餘則不定，謂或有人，種順解脫分善根已，或經一劫，或經百劫，或經千劫，流轉生死，而不能起順決擇分。或復有人，起順決擇分善根已，或經一生，或經百生，或經千生，流轉生死，而不能入正性離生。

順解脫分亦有六種，謂退法[種性](../Page/種性.md "wikilink")，乃至不動法種性。轉[退法種性順解脫分](https://zh.wikipedia.org/wiki/退法 "wikilink")，起思法種性順解脫分。乃至轉堪達種性順解脫分，起不動法種性順解脫分。轉[聲聞種性順解脫分](https://zh.wikipedia.org/wiki/聲聞 "wikilink")，起[獨覺及](https://zh.wikipedia.org/wiki/獨覺 "wikilink")[佛種性順解脫分](../Page/佛.md "wikilink")。轉獨覺種性順解脫分，起聲聞及佛種性順解脫分。若起佛種性順解脫分已，則不可轉極猛利故。」
</ref>：

  - 以身、語、意業為自性，然意業增上；在意地，非五識身；
  - 唯加行得；聞、思所成，非修所成；於欲界起，非色、無色界，欲界中人趣起，非餘趣；
  - 佛出世時種；依男身、亦依女身起；或因施、或因戒、或因聞之事而種；
  - 順解脫分有六種。

## 註釋

[Category:佛教阿毘達摩術語](https://zh.wikipedia.org/wiki/Category:佛教阿毘達摩術語 "wikilink")
[Category:說一切有部學說](https://zh.wikipedia.org/wiki/Category:說一切有部學說 "wikilink")
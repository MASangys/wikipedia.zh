**风赋**为[战国](https://zh.wikipedia.org/wiki/战国 "wikilink")[楚国辞赋作家](../Page/楚国.md "wikilink")[宋玉所创作文学作品](../Page/宋玉.md "wikilink")。该赋讲述了[楚襄王和宋玉关于风的问答](https://zh.wikipedia.org/wiki/楚襄王 "wikilink")。宋玉以“大王之风”于“庶人之风”对比，委婉地表现出讽刺意味。\[1\]文章中的楚襄王为宋玉所事，自[楚怀王被秦国俘虏后被楚人立为国君](https://zh.wikipedia.org/wiki/楚怀王 "wikilink")，荒淫无度，任内屡败于秦国；[屈原据传为宋玉之师](../Page/屈原.md "wikilink")，力谏无果，后于襄王逃难之际，见大势已去，自投于[汨罗江](../Page/汨罗江.md "wikilink")。\[2\]

## 原文

楚襄王遊於蘭臺之宮，宋玉、景差侍。有風颯然而至，王乃披襟而當之，曰：“快哉此風！[寡人所與](../Page/寡人.md "wikilink")[庶人共者邪](https://zh.wikipedia.org/wiki/庶人 "wikilink")？”宋玉對曰：“此獨大王之風耳，庶人安得而共之！”

王曰：“夫[風者](../Page/風.md "wikilink")，天地之氣，溥暢而至，不擇貴賤高下而加焉。今子獨以為寡人之風，豈有說乎？”宋玉對曰：“臣聞於師：枳句來巢，空穴來風。其所托者然，則風氣殊焉。”

王曰：“夫風，安生始哉？”宋玉對曰：“夫風生於地，起於青蘋之末，侵淫谿谷，盛怒於土囊之口，緣太山之阿，舞於松柏之下，飄忽淜滂，激颶熛怒。耾耾雷聲，回穴錯迕，蹶石伐木，梢殺林莽。至其將衰也，被麗披離，沖孔動楗，眴煥粲爛，離散轉移。故其清涼雄風，則飄舉升降，乘淩高城，入於深宮。抵花葉而振氣，徘徊於桂椒之間，翺翔於激水之上。將擊芙蓉之精，獵蕙草，離秦蘅，概新夷，被荑楊，回穴沖陵，蕭條眾芳。然後徜徉中庭，北上玉堂，躋於羅幢，經於洞房，乃得為大王之風也。故其風中人，狀直憯憯惏慄，清涼增欷。清清冷冷，愈病析酲，發明耳目，寧體便人。此所謂大王之雄風也。”

王曰：“善哉論事！夫庶人之風，豈可聞乎？”宋玉對曰：“夫庶人之風，塕然起於窮巷之間，堀堁揚塵，勃郁煩冤，沖孔襲門。動沙堁，吹死灰，駭渾濁，揚腐余，邪薄入甕牖，至於室廬。故其風中人，狀直憞混鬰邑，驅溫致濕，中心慘怛，生病造熱。中唇為胗，得目為篾，啗齰嗽獲，死生不卒。此所謂庶人之雌風也。”

## 成语典故

  - [空穴来风](https://zh.wikipedia.org/wiki/:wikt:空穴来风 "wikilink")
  - [風起於青蘋之末](https://zh.wikipedia.org/wiki/:wikt:風起於青蘋之末 "wikilink")
  - [寧體便人](https://zh.wikipedia.org/wiki/:wikt:寧體便人 "wikilink")
  - ……

## 外部链接

[风赋原文、翻译及赏析](http://so.gushiwen.org/view_47874.aspx)

## 参考资料

[Category:战国政治](https://zh.wikipedia.org/wiki/Category:战国政治 "wikilink")

1.
2.
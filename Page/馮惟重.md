**馮惟重**（），[字](../Page/表字.md "wikilink")**汝威**，一字**芹泉**，山東[臨朐人](../Page/臨朐.md "wikilink")。[明朝官員](../Page/明朝.md "wikilink")、書法家。

## 生平

[馮裕次子](../Page/馮裕.md "wikilink")，其玄祖在[遼東任職](../Page/遼東.md "wikilink")，落籍[廣寧衛](../Page/廣寧衛.md "wikilink")。惟重十歲即能作文，弱冠之年，補廣寧衛庠生。後全家隨父親返回[臨朐祖籍](../Page/臨朐.md "wikilink")，並在郡學教書，學生日眾。[嘉靖十三年](../Page/嘉靖.md "wikilink")（1534年），惟重中舉人，嘉靖十七年（1538年）與弟[惟訥同年中進士](../Page/馮惟訥.md "wikilink")，被授予[行人官職](../Page/行人.md "wikilink")\[1\]。

次年，[世宗南巡](../Page/明世宗.md "wikilink")，惟重奉命先行，告祭湖湘，因冒暑疾进，在[廬江急病而卒](../Page/廬江.md "wikilink")。\[2\]

子[子履](../Page/馮子履.md "wikilink")，[隆慶二年](../Page/隆慶.md "wikilink")（1568年）進士。

## 著作

惟重工詩書。有《大行集》。清《光緒臨朐縣志》有傳。\[3\]

## 註釋

## 參考書目

  - [張廷玉](../Page/張廷玉.md "wikilink") 等. 《明史》.
  - （[中國國家圖書館藏](../Page/中國國家圖書館.md "wikilink")）姚延福、鄧嘉緝、蔣師轍 撰. 《光緒臨朐縣志》.
    清光緒十年（1884年）刻本.

[Category:嘉靖十三年甲午科舉人](https://zh.wikipedia.org/wiki/Category:嘉靖十三年甲午科舉人 "wikilink")
[Category:明朝行人司行人](https://zh.wikipedia.org/wiki/Category:明朝行人司行人 "wikilink")
[Category:明朝詩人](https://zh.wikipedia.org/wiki/Category:明朝詩人 "wikilink")
[Category:明朝書法家](https://zh.wikipedia.org/wiki/Category:明朝書法家 "wikilink")
[Category:臨朐馮氏](https://zh.wikipedia.org/wiki/Category:臨朐馮氏 "wikilink")

1.  《[明史](../Page/明史.md "wikilink")》（卷216）：“自琦曾祖裕以下，累世皆进士。裕，字伯顺，以戍籍生于辽东。师事贺钦，有学行。终云南副使。祖惟重，行人。父子履，河南参政。从祖惟健，举人；惟讷，字汝言，江西左布政使，加光禄卿致仕。惟重、惟健、惟讷皆有文名，惟讷最著。”

2.  《光緒臨朐縣志·卷十四上·先正上》頁二十三～二十四：馮惟重，字汝威，一字芹泉，裕次子。十歲屬文，觀書數行俱下，有會於心，輒手錄之。弱冠，補遼東廣寧衛庠生。清河令蔣某異其文，以女妻焉。尋從父歸臨朐，改郡庠，齊、魯間執經，爲弟子者日眾。父嘗語諸子：“吾家遷廣寧，已歷三世，先人邱墓寄焉。今雖復我邦族，瞻望松楸，每飯意未嘗不在醫無閭也。念欲往省，苦道路修阻，疇克任斯役、慰余意者。”惟重請行。匹馬獨出閒關，至廣寧，往返數千里。時燕薊多寇亂，行旅斷絕，宛轉烽火中，幾瀕於危。卒達墓所，芟蕪樹棘，甃垣以繚之，封石爲識。乃歸，報命，父大喜。
    以嘉靖十三年舉人，又五年，與弟惟訥同成進士，授行人。世宗南狩，奉命告祭湖湘，謝絕餽遺，冒暑驟進至廬江，遘疾。友人臨視之，曰：“子之病病矣，恐不諱，貽父母憂，曷且歸謝。”曰：惟重受天子命，不幸而病，不能卒事，在禮朝會而終以尸將事，受命於朝，即命於事，乃其所也。敢懷首邱，虧死職之義，以爲親羞？”竟卒，未竟其用，時論惜之。
    婦蔣，生子履，方百日，撫孤成立，語在列女傳。
    惟重豐頤修幹，譚說風生然，對士友，每挹遜自下，無振矜之色。飲酒至斗許不亂。中年刻意爲詩，無大歷以後語。書遒逸，得王氏筆意，世頗珍貴，所著有《大行集》。子履自有傳。（采府志、舊志、陳鳳陂門集序修）

3.
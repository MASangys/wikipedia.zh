**鸿胪寺**，[中国古代官署名](https://zh.wikipedia.org/wiki/中国古代 "wikilink")。

[汉朝改](https://zh.wikipedia.org/wiki/汉朝 "wikilink")[秦代](https://zh.wikipedia.org/wiki/秦代 "wikilink")[典客为](https://zh.wikipedia.org/wiki/典客 "wikilink")[大行令](https://zh.wikipedia.org/wiki/大行令 "wikilink")，[汉武帝时又改名](../Page/汉武帝.md "wikilink")[大鸿胪](https://zh.wikipedia.org/wiki/大鸿胪 "wikilink")。鸿胪，本为大声传赞，引导仪节之意。大鸿胪主外宾之事。至[北齐](../Page/北齐.md "wikilink")，置**鸿胪寺**，后代沿置。[南宋](../Page/南宋.md "wikilink")、[金](../Page/金.md "wikilink")、[元不设](https://zh.wikipedia.org/wiki/元 "wikilink")
，[明](https://zh.wikipedia.org/wiki/明 "wikilink")[清复置](https://zh.wikipedia.org/wiki/清 "wikilink")，主官为[鸿胪寺卿](https://zh.wikipedia.org/wiki/鸿胪寺卿 "wikilink")。主要掌朝会仪节等\[1\]。

## 宋

鸿胪寺旧置判寺事一人，以朝官以上充。元丰官制行，置卿一人，少卿一人，丞、主簿各一人。卿掌四夷朝贡、宴劳、给赐、送迎之事，及国之凶仪、中都祠庙、道释籍帐除附之禁令，少卿为之贰，丞参领之。凡[四夷君长](../Page/四夷.md "wikilink")、使价朝见，辨其等位，以宾礼待之，授以馆舍而颁其见辞、赐予、宴设之式，戒有司先期办具；有贡物，则具其数报四方馆，引见以进。诸蕃封册，即行其礼命。若崇义公承袭，则辨其嫡庶，具名上尚书省。其周嵩、庆、懿陵庙，命官以时致享，若凶仪之节，宗室以服，臣僚以品，辨其丧纪而诏奠临赙赠之制。礼仪成服，则卿掌赞导之仪，葬则预戒有司具卤簿仪物。分案四，置吏九。其官属十有二：[往来国信所](https://zh.wikipedia.org/wiki/往来国信所 "wikilink")，掌大辽使介交聘之事。[都亭西驿及管干所](https://zh.wikipedia.org/wiki/都亭西驿及管干所 "wikilink")，掌河西蕃部贡奉之事。[礼宾院](https://zh.wikipedia.org/wiki/礼宾院 "wikilink")，掌回鹘、吐蕃、党项、女真等国朝贡馆设，及互市译语之事。[怀远驿](https://zh.wikipedia.org/wiki/怀远驿 "wikilink")，掌南蕃交州，西蕃[龟兹](../Page/龟兹.md "wikilink")、[大食](https://zh.wikipedia.org/wiki/大食 "wikilink")、[于阗](../Page/于阗.md "wikilink")、甘、沙、宗哥等国贡奉之事。[中太一宫](https://zh.wikipedia.org/wiki/中太一宫 "wikilink")、[建隆观等各置提点所](https://zh.wikipedia.org/wiki/建隆观 "wikilink")，掌殿宇斋宫、器用仪物、陈设钱币之事。在京寺务司及提点所，掌诸寺葺治之事。[传法院](https://zh.wikipedia.org/wiki/传法院 "wikilink")，掌译经润文。左、右街僧录司，掌寺院僧尼帐籍及僧官补授之事。[同文馆及](https://zh.wikipedia.org/wiki/同文馆 "wikilink")[管勾所](https://zh.wikipedia.org/wiki/管勾所 "wikilink")，掌高丽使命。已上并属鸿胪寺。中兴后，废鸿胪不置，并入[礼部](../Page/礼部.md "wikilink")。

## 明

明初，置侍儀司、為從六品衙門。職專朝會賓客吉凶禮儀之事。洪武九年，改為殿庭儀禮司。三十年，始改鴻臚寺，陞正四品衙門。定設卿、左右少卿、左右寺丞。屬官、主簿、司儀司賓署各署丞、鳴贊、序班等官。後又設外夷通事亦隸焉。

## 清

順治元年，設鴻臚寺，置滿、漢卿各一人。滿洲少卿一人，漢左、右少卿各一人。十五年省一人。漢左、右寺丞各一人。正六品。十五年省一人。康熙五十二年省一人。滿、漢主簿各一人。鳴贊，滿洲十有六人，乾隆三十七年改隸鑾輿衛二人。漢八人。二年省一人，十二年省一人，十三年省二人。乾隆七年省二人。序班二十有二人，十五年省十人。康熙三十八年省六人。乾隆七年省二人。司賓序班二人，乾隆二年省。學習序班無恆額。雍正六年定以直隸、山東、山西、河南儒學生內考取。乾隆九年定為十二人。十七年定直隸六人，餘各二人。十七年省山東等省四人。凡事由禮部具題，十六年改歸本寺，十八年仍隸禮部。康熙十年復故，雍正四年復歸禮部統轄。乾隆十四年，始以滿洲尚書領寺事。五十九年，增置滿洲學習鳴贊四人。光緒二十四年，省入禮部，尋復故。三十二年，仍省入。\[2\]

## 参考文献

{{-}}

[Category:鸿胪寺](https://zh.wikipedia.org/wiki/Category:鸿胪寺 "wikilink")

1.  《[汉书](../Page/汉书.md "wikilink")·百官公卿表上》：“典客，秦官，掌诸归义[蛮夷](https://zh.wikipedia.org/wiki/蛮夷 "wikilink")，有丞。景帝中六年更名大行令，武帝太初元年更名大鸿胪。属官有行人、译官、别火三令丞及郡邸长丞。”《后汉书.百官志二》：“大鸿胪，卿一人，中二千石......丞一人，比千石。”《明史.
    职官志三》：“鸿胪\[寺\]掌朝会、宾客、吉凶仪礼之事。凡国家大典礼、郊庙、祭祀、朝会、宴飨、经筵、册封、进历、进春、传制、奏捷、各供其事。外吏朝觐，诸蕃入贡，与夫百官使臣之复命、谢思，若见若辞者，并鸿胪引奏。岁正旦、上元、重午、重九......皆赞百官行礼。”
2.  《清史稿·卷一百一十五·職官二》
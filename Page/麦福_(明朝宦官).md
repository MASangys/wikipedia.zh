> 本文内容由[麦福 \(明朝宦官\)](https://zh.wikipedia.org/wiki/麦福_\(明朝宦官\))转换而来。


**麦福**（），字**天锡**，别号**升庵**，[广州府](../Page/广州府.md "wikilink")[三水县](https://zh.wikipedia.org/wiki/三水县 "wikilink")（今[南边镇](https://zh.wikipedia.org/wiki/南边镇 "wikilink")[涡边村](https://zh.wikipedia.org/wiki/涡边村 "wikilink")）人，[嘉靖](../Page/嘉靖.md "wikilink")時[御马监](../Page/御马监.md "wikilink")掌印太监、[尚衣监掌印太监](https://zh.wikipedia.org/wiki/尚衣监 "wikilink")、[司礼监](../Page/司礼监.md "wikilink")掌印太监兼[东厂](../Page/东厂.md "wikilink")提督太监。

## 生平

弘治十一年，出生。

正德十二年，供事[清宁宫](https://zh.wikipedia.org/wiki/清宁宫 "wikilink")。

正德十三年，入[乾清宫](../Page/乾清宫.md "wikilink")近侍。

嘉靖元年，升[御马监](../Page/御马监.md "wikilink")左监丞，改[御用监佥押管事](https://zh.wikipedia.org/wiki/御用监 "wikilink")、左少监。

嘉靖三年，升[御用监太监](https://zh.wikipedia.org/wiki/御用监 "wikilink")，赐禁中乘马，改[御马监](../Page/御马监.md "wikilink")，督务[勇士营和](https://zh.wikipedia.org/wiki/勇士营 "wikilink")[四卫营](https://zh.wikipedia.org/wiki/四卫营 "wikilink")。

嘉靖五年，提督[上林苑](../Page/上林苑.md "wikilink")海子。

嘉靖七年，升[御马监](../Page/御马监.md "wikilink")掌印太监，提督[勇士营和](https://zh.wikipedia.org/wiki/勇士营 "wikilink")[四卫营禁兵](https://zh.wikipedia.org/wiki/四卫营 "wikilink")。

嘉靖八年，提督[十二团营兵马](https://zh.wikipedia.org/wiki/十二团营 "wikilink")，掌乾清宫事。

嘉靖九年，掌上林苑海子关防。

嘉靖十一年，提督[礼仪房和](https://zh.wikipedia.org/wiki/礼仪房 "wikilink")[浣衣局](https://zh.wikipedia.org/wiki/浣衣局 "wikilink")，提督[尚衣监](https://zh.wikipedia.org/wiki/尚衣监 "wikilink")[西直房](https://zh.wikipedia.org/wiki/西直房 "wikilink")。

嘉靖十三年，总提督内西教场操练并[都知监](../Page/都知监.md "wikilink")。

嘉靖十六年，总督[东厂](../Page/东厂.md "wikilink")。

嘉靖十七年，兼[尚衣监掌印太监](https://zh.wikipedia.org/wiki/尚衣监 "wikilink")。

嘉靖十八年，上南巡，奉命留守京师，赐符验关防。

嘉靖二十四年，入[司礼监](../Page/司礼监.md "wikilink")。

嘉靖二十五年，提督[先蚕坛](https://zh.wikipedia.org/wiki/先蚕坛 "wikilink")，掌理祭礼及诸礼仪。

嘉靖二十七年，再督东厂。

嘉靖二十八年，兼司礼监掌印太监

嘉靖三十一年，去世。

## 亲属

  - 麦保旺（曾祖）
  - 麦宁（祖）
  - 麦常禄（父）
  - 麦祥（弟）

## 墓志铭

司礼监太监掌监事兼督东厂麦公福墓志（徐阶 撰）

嘉靖壬子十二月二十九日，司礼监太监掌监事、总督东厂升庵麦公卒。上闻，赐钞三万贯、祭三坛，命有司给葬具，建享堂、碑亭，所以恤之甚厚。盖公事上久，敬慎之节，终始一致。故其卒也，上特悼之云。

公讳福，字天锡，升庵其号。广之三水人。曾祖讳保旺，祖讳宁，父讳常禄，俱以公弟祥贵赠特进荣禄大夫、后军都督府右都督，妣皆夫人。公幼入内庭。正德丁丑，以选供事清宁宫。戊寅，改乾清宫近侍。 嘉靖壬午，迁御马监左监丞，改御用监佥押管事，寻陞左少监。甲申，陞太监，赐乘马禁中，改御马监，监督勇士四卫营务。丙戌，奉命提督上林苑海子。丁亥，奉命随朝请，晋乾清宫牌子。戊子，掌御马监印，提督勇士四卫营禁兵。己丑，提督十二团营兵马，掌乾清宫事。庚寅，掌上林苑海子关防。壬辰，提督礼仪房并浣衣局，提督尚衣监西直房。甲午，总提督内西教场操练并都知监，带刀。丁酉，总督东厂。戊戌，兼管尚衣监印。己亥，上南巡，奉命留守京师，赐符验关防。乙巳，迁司礼监。丙午，提督先蚕坛，掌理祭礼及诸礼仪。戊申，复总督东厂，镇静不扰缙绅谓贤。巳酉，掌司礼监印。国制，凡旨下诸司司礼，名为秉笔，而掌印者尤重，诸监局莫敢望焉。然每遇东厂奏事，则皆趋避，故东厂尤名有事权。累朝以来，未有兼其任者，兼之自公始。自受命至于卒，凡四阅岁。 呜呼！其可谓贵且久矣！公前后赐飞鱼、斗牛、蟒衣、大红坐龙衣者各三；赐玉带、闹妆带者各一；赐禄米自十二石至三十六石，合之以石计者三百七十三。又尝特赐银记，其文曰“公勤端慎”赐御书曰“克尽忠谨”、“小心匪懈”、“恭慎如一”。盖见褒美于上者如此，又累朝诸中贵所未有也。公之在东厂，茂著劳绩。诏荫弟祥为后军都督府右都督，侄忠等为锦衣卫指挥千百户者若干人。厂内有隙地，公建堂，祀先师孔子及四配、十哲、七十二贤于其中。太监徐公秀故于公有恩，及卒，公为营葬，建玄觉寺祀之。又建楼兜桥，开磨石口等处，山路行者称便。是可以识公心之所存矣！

## 参考文献

  - 《司礼监太监掌监事兼督东厂麦公福墓志》

[Category:明朝宦官](https://zh.wikipedia.org/wiki/Category:明朝宦官 "wikilink") [Category:御马监](https://zh.wikipedia.org/wiki/Category:御马监 "wikilink") [Category:尚衣监](https://zh.wikipedia.org/wiki/Category:尚衣监 "wikilink") [Category:司礼监](https://zh.wikipedia.org/wiki/Category:司礼监 "wikilink")
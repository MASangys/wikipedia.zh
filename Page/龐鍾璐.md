**庞钟璐**（），字缊山，号宝生，[江苏](../Page/江苏省.md "wikilink")[常熟人](../Page/常熟市.md "wikilink")。[中国](https://zh.wikipedia.org/wiki/中国 "wikilink")[清朝政治人物](../Page/清朝.md "wikilink")。\[1\]

## 生平

庞钟璐为[道光二十七年](../Page/道光.md "wikilink")（1847年）丁未科一甲第三名进士（[探花](https://zh.wikipedia.org/wiki/探花 "wikilink")），授[翰林院](../Page/翰林院.md "wikilink")[编修](https://zh.wikipedia.org/wiki/编修 "wikilink")。咸豐二年（1852年）大考一等，擢庶子，迁侍讲学士，署祭酒。明年，授光禄寺卿。咸豐八年（1858年），擢内阁学士，代理工部侍郎，因父喪[丁忧返归故里](../Page/丁憂.md "wikilink")。

咸豐十年（1860年），太平軍破江南大營，攻佔[蘇州](https://zh.wikipedia.org/wiki/蘇州 "wikilink")、[常州](https://zh.wikipedia.org/wiki/常州 "wikilink")。庞钟璐籌辦團練，疏言軍事。後回京任职，再授內閣學士。

[同治元年](../Page/同治.md "wikilink")（1862年），迁礼部侍郎，迭署工、吏各部，督[顺天学政](https://zh.wikipedia.org/wiki/顺天 "wikilink")。同治四年（1865年），纂《文庙祀典考》進呈。同治九年（1870年），擢[左都御史](https://zh.wikipedia.org/wiki/左都御史 "wikilink")，署[工部尚书](../Page/工部尚书.md "wikilink")。同治十年（1871年），授[刑部尚书](../Page/刑部尚书.md "wikilink")。因母喪停職歸鄉，[光緒二年](https://zh.wikipedia.org/wiki/光緒 "wikilink")（1876年）闰五月初六日病卒。\[2\][谥](../Page/谥号.md "wikilink")**文恪**。\[3\]《清史稿》有傳。\[4\]有子[龐鴻文](https://zh.wikipedia.org/wiki/龐鴻文 "wikilink")。

## 著作

著有《读均轩诗赋稿》等。

## 註釋

## 參考文獻

  - 《清史稿》
  - [朱汝珍](../Page/朱汝珍.md "wikilink")《词林辑略》

[Category:清朝探花](https://zh.wikipedia.org/wiki/Category:清朝探花 "wikilink")
[Category:清朝翰林](https://zh.wikipedia.org/wiki/Category:清朝翰林 "wikilink")
[Category:清朝國子監祭酒](https://zh.wikipedia.org/wiki/Category:清朝國子監祭酒 "wikilink")
[Category:清朝工部尚書](https://zh.wikipedia.org/wiki/Category:清朝工部尚書 "wikilink")
[Category:清朝刑部尚書](https://zh.wikipedia.org/wiki/Category:清朝刑部尚書 "wikilink")
[Category:常熟人](https://zh.wikipedia.org/wiki/Category:常熟人 "wikilink")
[Category:庞姓](https://zh.wikipedia.org/wiki/Category:庞姓 "wikilink")
[Category:諡文恪](https://zh.wikipedia.org/wiki/Category:諡文恪 "wikilink")
[Category:咸安宮官學總裁](https://zh.wikipedia.org/wiki/Category:咸安宮官學總裁 "wikilink")

1.  《词林辑略》卷六 道光丁未

2.

3.
4.  《清史稿》卷421：“龐鍾璐，字寶生，江蘇常熟人。道光二十七年一甲三名進士，授編修。咸豐二年，大考一等，擢庶子，遷侍講學士，署祭酒。明年，授光祿寺卿。八年，擢內閣學士，署工部侍郎，以父憂歸。十年，江南大營潰，蘇、常淪陷，督團勇防禦。上命鍾璐陳奏軍事，鍾璐疏言：‘常、昭三面皆賊，惟恃民團抵禦。器械不精，紀律不明，若大兵不速至，恐裹脅愈多，愈難措手。請飭督臣曾國籓迅由祁門統師南下，常、昭庫款無存，惟賴捐輸充餉，軍需浩穰，捐戶搜括無遺。並請飭督臣於就近完善之區，籌貲接濟。’又奏：‘江北惟通州最完善，與常、昭有脣齒之依。在籍布政使徐宗幹廉能素著，請飭令督辦通、泰一路捐輸，並會籌常、昭防剿。’從之。
    尋命督辦江南團練。賊由江陰東竄，偪常熟，鍾璐率團勇數戰，亡其精銳，奏請江北諸軍速援。上以水陸各軍勢難兼顧，溫詔慰勉。八月，賊陷常熟，鍾璐奏自劾，並請飭荊州將軍都興阿統楚師兼程進駐通州防北竄，上責令規復。鍾璐自崇明赴上海，設局勸捐，集團守御。薦上海知縣劉郇膏循聲卓著，為江南州縣之冠，報聞。又以軍需餉急，奏請令失守地方官罰鍰免治罪，諭有‘捐輸巨款、募勇殺賊、隨官兵克複城池者，得據實聲明請旨’。寻奏言：‘賊所脅之眾數百萬人，何一非皇上赤子？若非設法解散，窮無所歸，必鋌而走險。請明降諭旨，予以自新，釋兵歸降者勿殺，薙髮投順者勿殺。又陷賊州縣，多設立偽官，迫索錢米，以減輕田賦，搖動人心。歷來被兵州縣，錢糧均奉恩旨蠲免。此次蘇省被賊，戶口散亡，收復之後，無從徵收，不如施恩於未復之先，使愚民不為所惑。’詔如所请。
    十一年春，賊自平湖、乍浦窺金山，鍾璐督團勇進擊，斬馘甚眾。新埭賊擾大泖港，楓涇賊窺角鉤灣，復會官兵破之。是年冬，以蘇、常淪陷，吳民待援，有逾饑渴，復疏請敕曾國籓分兵急取蘇、常。與江蘇諸士紳貽書國籓，言：‘上海餉源重地，請以奇兵萬人，一勇將統之，倍道而來，可當十萬之用。’國籓乃遣李鴻章率師浮江而東。俄、法兩國請助兵討寇，鍾璐奏言：‘中國平內亂，原無待藉手外人，而值賊勢蔓延，兵力單薄，不能不為從權之計。惟外人助攻，為通商而起，必先自有把握，方裨大局。’諭江蘇巡撫薛煥妥籌酌行。
    尋裁各省團練大臣，召還京，再授內閣學士。同治元年，遷禮部侍郎，迭署工、吏諸部，督順天學政。四年，呈所纂文廟祀典考。六年夏，畿輔亢旱，疏陳荒政十事，下部議行。命偕大學士賈楨等督五城團防，歷戶、兵、吏諸部。九年，擢左都御史，署工部尚書。十年，授刑部尚書。丁母憂，歸。光緒二年，卒，諡文恪。
    子鴻文，光緒二年進士；鴻書，光緒六年進士：同官翰林院編修。鴻文至通政司副使，鴻書至貴州巡撫。”